# Criptoeconomia



Questo progetto è iniziato come un modo per evitare di riscrivere le stesse idee, [140 caratteri](https://it.wikipedia.org/wiki/Twitter) alla volta. Operando su quel tipo di piattaforma gli argomenti erano stati sviluppati nella maniera più breve e informale possibile. Non pensavo di scrivere un libro  e tuttora non sono nelle condizioni per farlo. La maggior parte degli argomenti (incluso questo) sono stati scritti sul mio telefono a bordo di un aereo, di un treno, o presso un caffé. Molti di questi argomenti sono veloci osservazioni che nascono da un'intima conoscenza del codice alla base di Bitcoin o da lungo studio personale ed esperienza personali in varie discipline.

Nel tempo gli argomenti hanno iniziato a collegarsi reciprocamente; è emersa necessariamente una tassonomia e quello che era stato un processo casuale di osservazione *ad hoc* è iniziato a diventare un lavoro. **Gli argomenti sono stati scritti nella forma più breve possibile e presuppongono una certa conoscenza sia di Bitcoin che dell'economia**. Ho cercato di fare uno sforzo genuino per razionalizzare i collegamenti e la terminologia ma la mia attenzione si è concentrata sulla [coerenza](https://it.wikipedia.org/wiki/Coerenza_(logica_matematica)) e sull'espansione della comprensione della materia. Fortunatamente altre persone si sono affiancate per aggiungere le illustrazioni, sistemare l'organizzazione degli argomenti e per la pubblicazione.

Ho impiegato i termini [Catallattica](https://en.wikipedia.org/wiki/Catallactics) e [Prasseologia](https://it.wikipedia.org/wiki/Prasseologia) per per descrivere la disciplina sottostante a cui le persone si riferiscono anche con il termine [Scuola Austriaca di Economia](https://it.wikipedia.org/wiki/Scuola_austriaca). Ho trovato ognuno di questi termini insoddisfacente; quindi ho iniziato a riferirmi a questa disciplina con il termine "Economia Razionale" (da non confondere con il [razionalismo economico](https://it.wikipedia.org/wiki/Max_Weber)) un sistema basato interamente sul [ragionamento deduttivo](https://it.wikipedia.org/wiki/Deduzione) a partire da un insieme di [assiomi](https://it.wikipedia.org/wiki/Assioma_(matematica)).

Fu [Mises](https://it.wikipedia.org/wiki/Ludwig_von_Mises) a fondare esplicitamente un sistema economico su base razionale, tuttavia questo approccio non si è diffuso nell'intera Scuola Austriaca (che è antecedente a Mises). [Rothbard](https://it.wikipedia.org/wiki/Murray_Rothbard) aggiunge rigore e chiarezza a Mises derivando alcune importanti e nuove conclusioni. Tuttavia Mises (come la maggior parte delle persone) ha commesso degli [errori significativi](ch013-inflation-principle.md) che purtroppo sono stati portati avanti da Rothbard. Altri errori comunemente amplificati nella Scuola Austriaca rappresentano chiaramente delle errate interpretazioni.

Ogni volta che Mises commette un errore sta criticando la [moneta fiat di stato](ch005-money-taxonomy.md). In altre parole sembra sacrificare la sua obiettività alla sua passione. Tuttavia, il suo sistema razionale, correttamente applicato, mette in luce facilmente tali errori. La moneta di stato è meritoria di critica, e i Bitcoiner raramente perdono l'opportunità di manifestarla. Eppure, ciò necessita di una critica *accurata*; ogni cosa al di sotto di tale livello è controproducente. Con un'analisi corretta è possibile identificare le forze specifiche che governano sia la moneta fiat di monopolio (e.g. il Dollaro) che la moneta fiat di mercato (e.g. il Bitcoin). Un'analisi condotta correttamente può limitare lo spreco di prezioso capitale dietro ad [affermazioni irrazionali](ch078-risk-free-return-fallacy.md). 

Un processo rigorosamente razionale non espone solo  gli errori, ma produce anche nuove e interessanti [scoperte](ch028-censorship-resistance-property.md) e [semplificazioni](ch011-depreciation-principle.md), non solo in Bitcoin, ma nella teoria economica in generale.
Gli argomenti qui presentati formano un grafo sul quale nessun ordinamento completo sembra essere appropriato. L'indice rappresenta un ordine imposto in maniera blanda. Nonostante sia stato fatto qualche progresso in questo senso, consiglio di leggere gli argomenti per come sono stati scritti, per soddisfare una curiosità.

---

Testo originale: [Cryptoeconomics](https://github.com/libbitcoin/libbitcoin-system/wiki/Cryptoeconomics)

[Indice](/README.md)		



