# Assioma di Resistenza



Nella logica moderna un [assioma](https://it.wikipedia.org/wiki/Assioma_(matematica)) è una premessa, non può essere provata. È una assunzione di partenza attraverso la quale possono essere dimostrate altre proposizioni. Per esempio nella [geometria Euclidea](https://it.wikipedia.org/wiki/Geometria_euclidea) non è possibile dimostrare che due rette parallele non si incontrino mai. Questa premessa definisce semplicemente il particolare tipo di geometria.

Provare delle affermazioni su Bitcoin richiede di affidarsi ad un sistema assiomatico specificamente basato su [matematica](https://it.wikipedia.org/wiki/Teoria_degli_insiemi_di_Zermelo-Fraenkel), [probabilità](https://it.wikipedia.org/wiki/Assiomi_di_Kolmogorov), e [catallattica](https://treccani.it/vocabolario/catallattica/); e quindi sulle assunzioni su cui si basano queste discipline. Tuttavia Bitcoin si basa anche su un assioma che non è presente in questi sistemi. Satoshi vi allude in una delle sue prime [dichiarazioni](https://satoshi.nakamotoinstitute.org/emails/cryptography/4/):

> Non è possibile trovare una soluzione ai problemi politici nella crittografia.
>
> Ma possiamo vincere una grande battaglia nella corsa agli armamenti e guadagnare una nuova frontiera di libertà per diversi anni. 
>
> I governi sono bravi a tagliare le teste delle reti controllate centralmente come Napster, ma le reti puramente P2P come Gnutella e Tor sembrano sopravvivere.

In altre parole, viene fatta l'assunzione che un sistema _possa_ resistere al controllo dello [stato](ch101-glossary.md#stato). Ciò non viene accettato come un fatto compiuto, ma si ritiene che possa essere una assunzione ragionevole basata sul comportamento di sistemi simili.

**Chi non accetta l'assioma di resistenza sta prendendo in considerazione un sistema completamente diverso da Bitcoin.** Se si assume che un sistema  _non possa_ resistere al controllo dello stato, le conclusioni non hanno alcun senso nel contesto di Bitcoin - così come le conclusioni della [geometria sferica](https://it.wikipedia.org/wiki/Geometria_sferica) contraddicono quella Euclidea. Come potrebbe funzionare in Bitcoin [l'assenza di permesso](ch022-permissionless-principle.md) e la [resistenza alla censura](ch028-censorship-resistance-property.md) senza l'assioma? La contraddizione porta a commettere [evidenti errori](ch088-hearn-error.md) nel tentativo di dare una spiegazione razionale alla stessa.

Tra le persone è prassi comune riferirsi cinicamente ad un sistema simile a Bitcoin, che però escluda l'assioma di resistenza, come ad un altra "PayPal"; una denominazione, invero, non priva di merito. [Confinity](https://en.wikipedia.org/wiki/Confinity), originariamente, aveva tentato di creare un sistema con una [_value proposition_](ch003-value-proposition.md) simile a quella di Bitcoin. Avendo fallito nel tentativo, ha rigettato l'assioma facendo nascere la [PayPal](https://it.wikipedia.org/wiki/PayPal) che conosciamo oggi.

------

Titolo originale: [Axiom of Resistance](https://github.com/libbitcoin/libbitcoin-system/wiki/Axiom-of-Resistance)

[Indice](/README.md)

