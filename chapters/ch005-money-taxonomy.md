# Tassonomia della Moneta



La moneta fiat non ha [valore d'uso](https://en.wikipedia.org/wiki/Use_value). Ha però [utilità](ch101-glossary.md#utilità) come moneta solo nella misura in cui le [persone](ch101-glossary.md#persona) sono disposte ad utilizzarla per effettuare degli [scambi](ch101-glossary.md#scambio). Spesso tra questi soggetti si trova anche uno [stato](ch101-glossary.md#stato) emittente, sebbene questa non ne sia una caratteristica distintiva. Il nome deriva dal fatto che ne è [decretata l'esistenza](https://en.wikipedia.org/wiki/Let_there_be_light#Origin_and_etymology) come moneta ("_dixitque Deus fiat lux et facta est lux_"). Tuttavia, anche questa definizione non ne è una caratteristica distintiva. **La moneta fiat è semplicemente una moneta che non possiede valore d'uso.** Ci si riferisce ad una moneta con valore d'uso con il termine [moneta merce](https://it.wikipedia.org/wiki/Moneta_merce) (moneta _commodity_).

Nonostante il [valore sia soggettivo](https://en.wikipedia.org/wiki/Subjective_theory_of_value), cosa che rende impossibile definire il valore d'uso nella pratica, la classificazione è di per sé chiara. Ad esempio, la cartamoneta può essere bruciata per riscaldarsi, ma ciò non è tipicamente considerato un suo valore d'uso reale. Bitcoin può essere utilizzato per il [timestamping](https://en.wikipedia.org/wiki/Trusted_timestamping), ma anche questo non è tipicamente considerato un valore d'uso principale. Si ritiene, al contrario, che oro, argento, rame e altri materiali di conio abbiano un valore d'uso reale. Quando il valore nominale di una moneta merce diventa minore del suo valore come merce, si ha [una transizione ad una pura commodity](https://it.wikipedia.org/wiki/Bol%C3%ADvar_venezuelano#Bolivar_fuerte) ed essa viene quindi [fusa o accumulata](https://it.wikipedia.org/wiki/Legge_di_Gresham).

Un [sostituto monetario](https://wiki.mises.org/wiki/Money_substitutes) è una [obbligazione contrattuale](https://financial-dictionary.thefreedictionary.com/Contractual+Claim) relativa ad una determinata somma di denaro, rimborsabile a richiesta. Come tale, un sostituto monetario rappresenta un "bene futuro", mentre la moneta rappresenta un "bene presente". La moneta fiat [non è un sostituto monetario](ch047-debt-loop-fallacy.md) perché non è riscattabile per nessuna somma definita di denaro, è essa stessa denaro. Il debito è spesso [cartolarizzato](https://it.wikipedia.org/wiki/Cartolarizzazione) e garantito dal prestatore come un sostituto monetario, noto come [banconota](https://it.wikipedia.org/wiki/Banconota). Allo stesso modo, poiché il [valore](ch101-glossary.md#valore) è soggettivo, non è possibile  distinguere se una persona dia valore al rimborso o all'obbligazione del rimborso stesso; ma si assume, in generale, che ad avere valore sia il rimborso vero e proprio e non il documento sul quale tale rimborso è scritturato. Quando un sostituto monetario viene abrogato, ma viene ancora utilizzato negli scambi significa che è [passato ad una condizione di moneta fiat](https://en.wikipedia.org/wiki/Gold_certificate).

La [moneta rappresentativa](https://en.wikipedia.org/wiki/Representative_money) viene spesso rappresentata erroneamente come un bene presente, ma poiché essa è in realtà un'obbligazione (di ciò che essa stessa rappresenta), si tratta di un sostituto monetario. Il Dollaro Statunitense basato sull'oro era un sostituto monetario mentre il Dollaro Statunitense moderno è una moneta fiat. I dollari in giacenza sul conto corrente sono [sostituti monetari elettronici](https://www.investopedia.com/terms/e/electronic-money.asp), così come lo sono tutti i Bitcoin custoditi da terze parti e quelli scambiati mediante [transazioni](ch101-glossary.md#transazione) [non confermate](ch101-glossary.md#non-confermata). Tutte queste sono promesse di rimborso rispettivamente in dollari o in bitcoin.

I dollari che possono essere tenuti in mano sono vera moneta fiat, così come lo sono i bitcoin che possono essere spesi con la propria chiave privata. Come tale il termine "fiat" non fornisce una distinzione tra Dollaro e Bitcoin. *Tuttavia va ricordato che questa distinzione non si è mai resa necessaria prima dell'avvento di Bitcoin*. Monete di mercato senza valore d'uso [non erano ritenute possibili](ch074-regression-fallacy.md). Tuttavia vi è in realtà una reale distinzione tra questi due tipi di moneta, di cui nessuna delle due possiede valore d'uso. Questo richiede l'impiego di una nuova caratteristica distintiva.

Il Dollaro (come tutte le monete fiat di stato) differisce da Bitcoin a causa della [protezione di monopolio](https://mises.org/library/man-economy-and-state-power-and-market/html/pp/1054) esercitata sulla sua produzione. E' il divieto di competere sul mercato che permette allo stato di limitare l'offerta monetaria e quindi di estrarre una rendita di [signoraggio](https://it.wikipedia.org/wiki/Signoraggio).

> Il monopolio è una garanzia di uno speciale privilegio affidato dallo stato che riserva una certa area della produzione ad un particolare individuo o gruppo. 
>
> *Murray Rothbard: Man, Economy and State*

Il monopolio sulla produzione di moneta fiat di stato è creato sotto forma di statuto di [anti-contraffazione](https://en.wikipedia.org/wiki/Counterfeit_money). Un'[unità](ch101-glossary.md#unità) di una moneta è considerata [invalida](ch101-glossary.md#validità) a meno che non venga prodotta da un [agente autorizzato](https://www.moneyfactory.gov/) dello [stato](ch101-glossary.md#stato). Ciò è differente da quanto avviene in Bitcoin in quanto esso è prodotto dalla competizione di [mercato](ch101-glossary.md#mercato) e la contraffazione è preclusa attraverso un accordo basato su registro pubblico. Con il termine "moneta di monopolio" ci si può ragionevolmente riferire ad una moneta che si difende dalla contraffazione sulla base di uno statuto (da non confondere con la [moneta del Monopoly](https://monopoly.fandom.com/wiki/Monopoly_Money)), e riferirsi a Bitcoin come ad una "moneta di mercato". Quando il valore nominale di una moneta fiat è ridotto fino al suo costo di produzione, essa passa allo stato di [moneta di mercato](https://it.wikipedia.org/wiki/Dollaro_zimbabwese).

La moneta merce è anch'essa una moneta di mercato, in quanto essa non dipende da un privilegio di monopolio che restringe la sua offerta. Se l'offerta di una moneta merce è troppo grande, essa smette di essere utile come moneta per mancanza di portabilità. La distinzione tra moneta merce e Bitcoin deriva dai [principi della criptodinamica](ch027-cryptodynamic-principles.md). L'offerta di una moneta merce è controllata dalla competizione di mercato che esiste per fornirla come conseguenza della sua domanda di mercato. Non è classificabile come moneta fiat in forza di un suo presunto valore d'uso.

Sia le monete che i sostituti monetari vengono considerati [valuta](https://it.wikipedia.org/wiki/Valuta). Ci si riferisce talvolta alla moneta come ad una base monetaria. Tutte le monete sono soggette all'attività di prestito e sono quindi soggette all'[espansione del credito](ch046-credit-expansion-fallacy.md)(i.e. in forma di sostituti monetari) che porta ad una loro corrispondente [riserva frazionaria](ch098-reserve-definition.md).

La tabella seguente fornisce gli esempi di ogni classificazione menzionata in precedenza: 

#### Riepilogo

* [Valuta](https://it.wikipedia.org/wiki/Valuta)
  * [Moneta](https://it.wikipedia.org/wiki/Denaro) [presente]
    * [Merce](https://it.wikipedia.org/wiki/Moneta_merce) (Commodity) [valore d'uso]
      * [di monopolio](https://mises.org/library/man-economy-and-state-power-and-market/html/pp/1054)
        * [**Moneta di Dollaro Statunitense**](https://it.wikipedia.org/wiki/Dollaro_(dollaro_statunitense))
      * [di mercato](https://it.wikipedia.org/wiki/Libero_mercato)
        * [**Lingotto**](https://it.wikipedia.org/wiki/Lingotto)
    * [Fiat](https://it.wikipedia.org/wiki/Moneta_legale) [nessun valore d'uso]
      * di monopolio
        * [**Banconota di Dollaro Statunitense**](https://it.wikipedia.org/wiki/Banconota_da_1_dollaro_(Stati_Uniti_d%27America)) 
      * di mercato
        * [**Bitcoin**](https://bitcoin.org/bitcoin.pdf)
  * [Sostituto Monetario](https://wiki.mises.org/wiki/Money_substitutes) [futuro]
    * [elettronico](https://www.investopedia.com/terms/e/electronic-money.asp) [intangibile]
      * conto corrente
        * **Circuito Visa**   
    * [rappresentativo](https://en.wikipedia.org/wiki/Representative_money) [tangibile]
      * [Banconota](https://it.wikipedia.org/wiki/Banconota) 
        * [**Silver Certificate Statunitense**](https://en.wikipedia.org/wiki/Silver_certificate_(United_States))


------

Titolo originale: [Money Taxonomy](https://github.com/libbitcoin/libbitcoin-system/wiki/Money-Taxonomy)

[Indice](/README.md)


