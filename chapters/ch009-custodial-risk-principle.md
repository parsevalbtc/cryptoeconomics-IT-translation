# Principio del Rischio di Custodia



Quando un contratto rappresenta un asset, il contratto è un reclamo che si basa sull'asset detenuto dal custode. Questo reclamo è spesso chiamato un titolo (_security_), cosa che implica, in maniera sottintesa, che il reclamo è "garantito" rispetto al possibile diniego, da parte del custode, di [scambiare](ch101-glossary.md#scambio) l'asset secondo i termini del contratto. Il [valore](ch101-glossary.md#valore) monetario della _security_ è quello dell'asset sottostante al netto dei costi di transazione e di esecuzione del reclamo.

Il rischio di custodia è un aspetto centrale di ogni [moneta](ch005-money-taxonomy.md). L'utilità di una moneta è limitata dall'affidabilità del suo custode. Poiché un custode è un [essere umano](ch101-glossary.md#persona), la sua affidabilità non può essere garantita. Nel caso di una moneta di [stato](ch101-glossary.md#stato), l'unico custode è lo stato medesimo. Come mostrato nel [Principio di Riserva](ch017-reservation-priciple.md), ciò fornisce un beneficio allo stato solamente perché il suo ruolo di custode può essere abrogato, sia attraverso la liquidazione delle riserva, che attraverso l'emissione di titoli fraudolenti. In altre parole il default del custode è la ragione dell'esistenza della moneta di stato.

Il valore monetario di un'[unità](ch101-glossary.md#unità) di Bitcoin è strettamente una funzione di ciò che può essere acquistato nello [scambio](ch101-glossary.md#scambio). Se nessun [commerciante](ch101-glossary.md#commerciante) lo accetta, una sua unità non è utile in alcun modo al suo [proprietario](ch101-glossary.md#proprietario). Bitcoin non necessita di custodi (n.d.t. è un asset _non-custodial_) ma, nell'ottica di stabilire un principio generale, è possibile considerare l'insieme di tutti i commercianti come il custode collettivo di Bitcoin. Per come è posto, il rischio di custodia è distribuito attraverso tutta l'[economia](ch101-glossary.md#economia). 

Nel caso di Bitcoin, i commercianti offrono la loro proprietà in [cambio](ch101-glossary.md#scambio-di-unità) di moneta. Come tale, non è implicata nessuna trasformazione della proprietà in un titolo. Un commerciante può smettere di accettare qualsiasi moneta, cosa che porta a ridurre l'[utilità](ch101-glossary.md#utilità) della moneta stessa. Questo può essere considerato come un rischio di custodia, ma non come un fallimento in quanto il commerciante non ha accettato alcun obbligo a priori di commerciare con quella moneta. Come mostrato nel [Principio di Frammentazione](ch021-fragmentation-principle.md), il cambiamento dell'accettazione da parte dei commercianti è la natura di una [separazione](ch101-glossary.md#separazione-split).

Come mostrato nella [Fallacia della Blockchain](ch071-proof-of-ownership-fallacy.md), la "tecnologia blockchain" non può offrire alcuna protezione contro il default del custode. Un asset "tokenizzato" è una _security_. L'opportunità, da parte del custode, di perpetrare una frode o un furto, sia in maniera diretta che sotto la costrizione dello stato, non viene ridotta. **Così come per le monete _commodity_ come l'oro, la riduzione del rischio di custodia offerta da Bitcoin non deriva dalla tecnologia o da una obbligazione contrattuale, ma dalla dimensione della sua economia.** Ironicamente sono le "_security_" ad essere insicure.

---

Titolo originale: [Custodial Risk Principle](https://github.com/libbitcoin/libbitcoin-system/wiki/Custodial-Risk-Principle)

[Indice](/README.md)
