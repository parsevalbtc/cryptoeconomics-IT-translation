# Principio di Svalutazione



La proprietà di un prodotto si trasferisce dal produttore al consumatore (o ad un altro produttore), tuttavia né la [produzione né il consumo](ch007-production-and-consumption.md) sono avvenuti in quel momento (n.d.t. il momento dello scambio). Il Produttore tiene da parte il prodotto prima dello [scambio](ch101-glossary.md#scambio) e il consumatore lo conserva  dopo che esso è avvenuto. Il prodotto esiste e viene infine scambiato tra le persone. I termini "produttore" e "consumatore" sono nomi che definiscono gli _obiettivi_ ([produzione e tempo libero](https://mises.org/library/man-economy-and-state-power-and-market/html/p/926)) dei due principali attori economici. Il produttore _vuole_ creare (apprezzare) il capitale, mentre il consumatore vuole distruggerlo (svalutarlo). Un produttore che [possiede](ch101-glossary.md#proprietario) in maniera esclusiva non produce e un consumatore che non possiede non consuma. Ma la riserva del produttore (il suo inventario) svaluta il prodotto così come lo svaluta il consumatore.

[L'utilizzo comune](https://it.wikipedia.org/wiki/Consumo) del termine "consumo" confonde [l'interesse](https://it.wikipedia.org/wiki/Interesse) con la [svalutazione](https://en.wikipedia.org/wiki/Depreciation_(economics)). Il realizzarsi della _vendita_ di un prodotto rappresenta un interesse per [l'investitore](https://en.wikipedia.org/wiki/Depreciation_(economics)), non una svalutazione del prodotto stesso. La svalutazione di un prodotto è consumo _attuale_ e può rappresentare per il suo possessore [un servizio](https://mises.org/library/man-economy-and-state-power-and-market/html/p/974) ([utilità](ch101-glossary.md#utilità)) o uno [spreco](https://it.wikipedia.org/wiki/Rifiuto). Lo spreco è una svalutazione sulla quale il possessore non attribuisce alcun valore. Solo la distruzione riflette il consumo presente così come solo la creazione riflette la produzione presente. Solo l'_azione_ possiede un significato economico, il nome attribuito ad uno specifico ruolo non ne possiede alcuno. Il ricavo netto di una vendita che va dal produttore al consumatore è l'interesse, anche se esso viene capitalizzato attraverso il reinvestimento.

La ricchezza, definita come capitale accumulato, è la somma dei prodotti. Tutti i prodotti sono accumulati e subiscono svalutazione. La produzione crea prodotti, mentre l'interesse rappresenta sia il costo che il ritorno economico nel fare ciò. Il prezzo di un prodotto è la somma del suo interesse sul ritorno dell'investimento ed il costo di tutti i prodotti consumati nella sua produzione. Ogni prodotto incorporato come componente di un nuovo prodotto è svalutato interamente come prodotto indipendente ed apprezzato nel nuovo prodotto. Poiché la somma dei costi di produzione  equivale [al principale dell'investimento](https://en.wikipedia.org/wiki/Bond_(finance)#Principal), l'incremento netto nei prodotti è semplicemente l'interesse.

Il tasso di crescita della ricchezza è la differenza tra il tasso di interesse ed il tasso di svalutazione.

```
tasso-di-crescita = tasso-di-interesse - tasso-di-svalutazione
```

Gli esempi che seguono dimostrano l'effetto della svalutazione sulla crescita:

```
tasso-di-crescita = tasso-di-interesse - tasso-di-svalutazione
  5% = 10% - 5%
-10% = 10% - 20% 

```

Il tasso di svalutazione è sempre positivo, poiché tutti i beni si svalutano.

```
tasso-di-svalutazione > 0
tasso-di-interesse - tasso_di_crescita = tasso-di-svalutazione 
tasso-di-interesse - tasso_di_crescita > 0
tasso-di-interesse > tasso_di_crescita 
```

**Ogni bene manifesta svalutazione, il che implica che l'interesse economico è sempre maggiore della crescita economica**

L'interesse economico può essere osservato nel tempo come il ritorno sul capitale investito.

> Gli investitori si aspettano dei ritorni del 10.2% assieme ai _millenials_ che sperano in rendimenti maggiori.
>
> Shroeders: [Global Investor Study](https://www.schroders.com/en/insights/global-investor-study/investors-expect-returns-of-10.2-with-millennials-hoping-for-more)

I tassi di svalutazione possono essere derivati dai tassi di interesse e di crescita del capitale.

> La crescita globale nel 2019 è diminuita al 2.6 percento, [...] cosa che riflette scambi commerciali internazionali ed investimenti più deboli del previsto all'inizio dell'anno. Si prevede che la crescita salga gradualmente al 2.8 percento entro il 2021.
>
> World Bank:  [Global Economic Prospects](https://www.worldbank.org/en/publication/global-economic-prospects)

 In questo caso un tasso di interesse del 10.2% è controbilanciato dal 7.6% di svalutazione che porta al 2.6% di crescita. 

```
tasso-di-svalutazione = tasso-di-interesse - tasso_di_crescita
tasso-di-svalutazione = 10.2% - 2.6% = 7.6%
```

Questo dato è consistente con le stime di svalutazione del capitale. Mentre gli edifici ed i macchinati hanno bassi tassi di svalutazione, i veicoli, il corredo da ufficio e le scorte di cibo (ad esempio) ne hanno uno ben più alto.

> Nel periodo 1960-2000, le tre stime per i macchinari e l'attrezzatura sono 5.61%, 5,42%, e 5.68%. Per gli edifici, le stime sono 3.36%, 3.43%, e 3.43%.
>
> OECD: [Estimating Depreciation Rates](https://www.oecd.org/sdd/productivity-stats/35409605.pdf)

Nella misura in cui il denaro manifesta [valore d'uso](https://en.wikipedia.org/wiki/Use_value), essa si deprezza come ogni [bene](). Si presume che la moneta fiat, come il Bitcoin o il Dollaro Statunitense, non abbia valore d'uso. Una moneta _pura_ non manifesta alcuna crescita a causa del [costo opportunità](https://it.wikipedia.org/wiki/Costo_opportunit%C3%A0) dell'interesse a cui si rinuncia. In altre parole, l'interesse rappresenta la cattura del valore del tempo ed il deprezzamento della moneta incorpora la mancata cattura di quel valore.

```
tasso-di-crescita-moneta-pura = tasso-di-interesse - tasso-di-interesse
0% = 9% - 9%
```

Il valore di tutte le monete _presenti_ subisce anche una svalutazione dovuta al [demurrage](https://it.wikipedia.org/wiki/Demurrage_(moneta)).

```
tasso-di-crescita-moneta-merce = tasso-di-crescita-moneta-pura - demurrage
-1% = 0% - 1%
```

I tassi di crescita delle monete [inflazionarie]() e deflazionarie sono discussi nella [Fallacia della Moneta non Prestabile](ch086-unlendable-money-fallacy.md).

---------
Titolo originale: [Principio di Svalutazione](https://github.com/libbitcoin/libbitcoin-system/wiki/Depreciation-Principle)

[Indice](/README.md)

