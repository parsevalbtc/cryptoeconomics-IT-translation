# Principio di Espressione

Le azioni umane non devono essere confuse con i beni. Non riuscire a distinguere i due concetti, al livello più fondamentale, porta ad errori dalle [conseguenze significative](https://en.wikipedia.org/wiki/Labor_theory_of_value). Le azioni sono fondamentalmente delle preferenze dell'essere umano cui viene data espressione attraverso i beni che sono oggetto di tale espressione. Senza espressione una preferenza è solamente un pensiero e un bene non fornisce alcun servizio. La [catallattica](https://en.wikipedia.org/wiki/Catallactics) stessa concerne le preferenze espresse in maniera specifica riguardanti la [produzione](ch007-production-and-consumption.md), lo [scambio](ch101-glossary.md#scambio) e il [consumo](ch011-depreciation-principle.md).

Lo spirito umano è l'attore (la [persona](ch101-glossary.md#persona)). Egli possiede delle preferenze che esprime attraverso il corpo sul quale ha il controllo (che egli [possiede](ch101-glossary.md#proprietario)). Il corpo è la sua proprietà, un bene. Quando il suo corpo è totalmente svalutato (alla morte), lo spirito cessa di essere attore. Non è necessario contemplare la separazione degli spiriti dai corpi in quanto non è implicata alcuna azione.

La catallattica non riguarda i concetti legali, teologici, o etici dell'umanità. Il [Test di Turing](https://it.wikipedia.org/wiki/Test_di_Turing) è un criterio sufficiente per definire se un'entità è umana. La distinzione catallattica è riposta nel modo in cui si formano le  preferenze, in maniera indipendente da qualsiasi altro attore. Una persona intesa in questo senso è un decisore e si distingue da un'entità che segue delle regole. Una [macchina](ch101-glossary.md#macchina) è un bene che esprime le preferenze di una persona. Una persona esprime le sue preferenze facendole eseguire alla sua macchina.

Uno spirito non può essere una proprietà, mentre un corpo è di proprietà del suo spirito. Solamente lo spirito controlla il corpo, dove il controllo definisce la proprietà. Nel caso in cui lo spirito è obbligato ad agire attraverso l'[aggressione](https://it.wikipedia.org/wiki/Principio_di_non_aggressione) da parte di un altro attore, la preferenza non è espressa indipendentemente. La preferenza espressa (l'azione) è quella dell'aggressore.

La catallattica considera solamente le conseguenze di attori indipendenti. Quando una persona subisce un furto, è la preferenza del ladro a venire espressa, non la propria. Quando una persona paga una tassa, si presume che essa stia esprimendo la preferenza di un'altra persona poiché una tassa non è volontaria per natura. La schiavitù implica l'espressione delle preferenze del padrone, non di quelle dello schiavo. Sostituire la preferenza di qualcuno con quella di un altro è uno scambio non volontario (un furto).

Viene talvolta affermato che il tempo ha valore perché la vita è un fenomeno temporaneo. Questo non rappresenta il fondamento della [preferenza temporale](ch085-time-preference-fallacy.md). Il fatto che una persona non abbia vita eterna non ha conseguenze sulla catallattica. Una persona può vivere per sempre, tuttavia si presuppone sempre che essa manifesti una preferenza per possedere i beni prima rispetto a possederli più tardi nel tempo. Una vita infinita non implica il mancato desiderio di consumare.

**L'azione è l'espressione della preferenza umana attraverso i beni.** I processi che vengono controllati dalle persone sono azione, mentre i processi che vengono compiuti da macchine sono beni. In altre parole, [produzione](ch007-production-and-consumption.md)/[lavoro](ch008-labor-and-leisure.md), scambio/furto, e tempo libero/spreco sono azioni, mentre siti web, catene di montaggio e automobili sono beni.

---

Titolo originale: [Expression Principle](https://github.com/libbitcoin/libbitcoin-system/wiki/Expression-Principle)

[Indice](/README.md)
