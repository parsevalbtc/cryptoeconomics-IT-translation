# Principio di Inflazione



Si [presuppone](https://mises.org/library/man-economy-and-state-power-and-market/html/p/1107) che una [moneta](ch005-money-taxonomy.md) cambi il proprio [potere d'acquisto](https://it.wikipedia.org/wiki/Potere_d%27acquisto) in proporzione alla domanda di beni che essa rappresenta. In altre parole, con un quantità di moneta doppia, ciascuna [unità](ch101-glossary.md#unità) della moneta sarà in grado di [scambiare](ch101-glossary.md#scambio) metà del precedente quantitativo di beni, e ciò avviene poiché un aumento del quantitativo di beni implica una minore domanda per essi. Si tratta di una [relazione di proporzionalità](https://it.wikipedia.org/wiki/Proporzionalit%C3%A0_(matematica)) tra l'[inflazione monetaria](https://en.wikipedia.org/wiki/Monetary_inflation) e l'[inflazione del prezzo](https://it.wikipedia.org/wiki/Inflazione) (o deflazione). Questa [relazione monetaria](https://mises.org/library/human-action-0/html/pp/778) è un'espressione della [legge della domanda e dell'offerta](https://it.wikipedia.org/wiki/Domanda_e_offerta).

- La moneta di mercato caratterizzata da incremento dell'offerta, come l'Oro e il Bitcoin delle *prime fasi*, consuma in termini di beni un [valore](ch101-glossary.md#valore) di beni pari al valore delle nuove unità create - cosa che include il [costo opportunità](https://it.wikipedia.org/wiki/Costo_opportunit%C3%A0) del capitale [investito](ch101-glossary.md#dare-in-prestito---investire) nel fare ciò. Per questa ragione essa non produce alcuna variazione nella proporzionalità e di conseguenza nessuna inflazione del prezzo.
- La moneta di monopolio non è soggetta a competizione nella sua produzione, cosa che permette al produttore di ottenere un premio di [monopolio](https://mises.org/library/man-economy-and-state-power-and-market/html/pp/1054) nel momento in cui le nuove unità vengono prezzate. Per questa ragione il produttore è portato ad incrementare la proporzione di moneta rispetto ai beni, cosa che porta all'inflazione del prezzo.
- La moneta di mercato caratterizzata da offerta fissata, come il Bitcoin delle _fasi avanzate_ (n.d.t. quando termina la distribuzione di nuove monete, ovvero quando si esaurisce la componente di [sussidio](ch101-glossary.md#sussiodio-subsidy)), non crea unità addizionali. Per questa ragione la proporzione di moneta rispetto ai beni decresce con la crescita economica, cosa che porta alla [deflazione del prezzo](https://en.wikipedia.org/wiki/Deflation).  

La proporzionalità si riferisce ai beni "rappresentati" da una moneta. Se ci fosse solo una moneta, questa sarebbe in relazione diretta con tutti i beni. Tuttavia, la relazione deve essere analizzata in presenza di molteplici monete. I beni rappresentati da una moneta sono quelli per i quali essa può essere scambiata. In altre parole, la relazione implica una domanda per i beni denominati in quella moneta.

Tuttavia, la domanda non rimane costante nel caso venga intrapresa la decisione di effettuare attività estrattiva. Viene creata una nuova domanda di beni derivante dalle necessità dell'attività estrattiva. Il minatore deve consumare dei beni "rappresentativi" nella produzione della moneta. La nuova moneta è interamente compensata dall'incremento di domanda rappresentato dai beni consumati e dal [costo opportunità](https://it.wikipedia.org/wiki/Costo_opportunit%C3%A0) (i.e. vi sono meno nuovi beni) dato dall'impiegarli nell'attività estrattiva. Di conseguenza la proporzionalità è preservata allo stesso modo anche nel caso ci siano molteplici monete. **La crescita economica non è caratterizzata da inflazione del prezzo nel libero mercato.**

Espandendo il concetto [Copernicano](https://it.wikipedia.org/wiki/Niccol%C3%B2_Copernico) della [teoria quantitativa della moneta](https://en.wikipedia.org/wiki/Quantity_theory_of_money), [Richard Cantillon](https://it.wikipedia.org/wiki/Richard_Cantillon) formulò una teoria ora nota con il nome di [Effetto Cantillon](https://en.wikipedia.org/wiki/Richard_Cantillon#Monetary_theory). La teoria è valida quando applicata alle monete di monopolio, ma non ha rilevanza per la moneta di mercato - una circostanza che sembra essere sfuggita agli economisti che si sono succeduti a Cantillon. Alla base della distorsione, come spiegato da Cantillon, vi è il [signoraggio](https://en.wikipedia.org/wiki/Seigniorage), non la produzione di moneta. La produzione di moneta a mercato, così come la produzione a mercato di qualsiasi cosa, non è solo [neutra relativamente agli effetti reali](https://en.wikipedia.org/wiki/Neutrality_of_money) ma anche neutra in termini di [prezzo](ch101-glossary.md#prezzo).

Ne _L'azione Umana_, [Ludwig von Mises](https://it.wikipedia.org/wiki/Ludwig_von_Mises), come i suoi predecessori, [prova a dimostrare](https://mises.org/library/human-action-0/html/pp/778) la validità dell'effetto Cantillon per *ogni* moneta. 

> Variazioni nell'offerta di moneta devono necessariamente modificare la disposizione di beni vendibili per come sono posseduti da vari individui e società. La quantità di moneta disponibile nell'intero sistema di mercato non può aumentare o diminuire senza che prima siano aumentate o diminuite le disponibilità di liquidità di certi individui.
>
> Ludwig Von Mises: L'Azione Umana

Questa affermazione asserisce che la nuova moneta ha effetto dapprima sulle disponibilità di moneta esistenti. Tuttavia, ciò non si verifica con la moneta di mercato. La sua creazione _riduce_ allo stesso tempo le disponibilità di _beni_ e _incrementa_ le disponibilità di _moneta_. L'aumento di domanda di moneta è compensato simultaneamente e proporzionalmente dal suo stesso aumento di offerta. Questa riduzione di beni non può essere ignorata nella valutazione della relazione monetaria. L'affermazione confonde la moneta di mercato con la moneta di monopolio, poiché la seconda non consuma il suo valore in termini di beni attraverso la produzione. Nella misura in cui i beni sono consumati sostanzialmente nello stesso luogo e nello stesso momento in cui la moneta viene prodotta, non ha neanche luogo una distribuzione disomogenea della relazione monetaria. Questo errore persiste nonostante venga esplicitamente riconosciuto che l'attività estrattiva consumi, in termini di beni, il valore che produce come nuova moneta.

>  Il fatto che i proprietari di miniere d'oro si basino su degli stabili ricavi annuali dovuti alla loro produzione di oro non annulla l'effetto sui prezzi della nuova quantità di oro estratta. I proprietari delle miniere prendono dal mercato, in cambio dell'oro prodotto, i beni e i servizi necessari per l'attività estrattiva [...]. Se essi non avessero prodotto questo quantitativo di oro, i prezzi non ne sarebbero stati influenzati.

Presa letteralmente, l'ultima frase è una [tautologia](https://it.wikipedia.org/wiki/Tautologia) (nessuna creazione implica nessun effetto di prezzo derivante dalla creazione stessa). Dal contesto risulta chiaro che Mises intenda che se l'oro non fosse stato prodotto, i prezzi sarebbero rimasti inalterati. Tuttavia, senza un cambio nell'offerta di moneta, se i beni fossero stati consumati in un altro tipo di [produzione](ch007-production-and-consumption), la crescita economica implicata avrebbe _diminuito_ i prezzi; e se i beni fossero stati spesi per il [tempo libero](ch008-labor-and-leisure.md), la contrazione economica implicata avrebbe fatto _aumentare_ i prezzi. In altre parole, la conclusione riportata sopra è perfettamente capovolta. La relazione monetaria è *preservata* a causa della produzione di moneta e verrebbe cambiata solo a causa di un mancata produzione. Questo errore va poi a contagiare le teorie da esso dipendenti.

> Contro questo ragionamento si deve prima di tutto osservare che in un regime di economia progressiva in cui il dato di popolazione è in aumento e la divisione del lavoro e il suo corollario, la specializzazione industriale, vengono perfezionati, prevale una tendenza verso un incremento di domanda della moneta. Un numero addizionale di persone appare sulla scena e vuole dotarsi di disponibilità di contante liquido. La misura dell'autosufficienza economica, i.e. relativa alla produzione per le necessità domestiche, si restringe e le persone fanno maggiore riferimento al mercato; questo, in linea generale, [p. 415] li spinge ad incrementare le loro disponibilità di denaro.

In altre parole, la sola crescita economica cambia la relazione monetaria - una diretta contraddizione dell'affermazione precedente.

> La tendenza all'aumento dei prezzi derivante da quella che è chiamata la "normale" produzione di oro incontra una tendenza al calo dei prezzi derivante dall'aumento di domanda della disponibilità di denaro. Tuttavia, queste due opposte tendenze non si neutralizzano a vicenda. Entrambi i processi prendono ognuno il proprio corso, ed entrambi portano ad uno scompiglio delle esistenti condizioni sociali, facendo diventare più ricche alcune persone, e alcune più povere. Entrambi i processi influenzano i prezzi dei vari beni in tempi e misura differenti. È anche vero che l'incremento di prezzo di alcune commodity causato da uno di questi processi può essere infine compensato dalla caduta causata dell'altro processo. Può accadere che, alla fine, alcuni o un numero significativo di prezzi tornino al loro precedente livello. Ma questo risultato finale non è l'esito di un'assenza di movimenti provocati da cambiamenti nella relazione monetaria. È piuttosto l'esito dato dall'effetto combinato di due processi che avvengono in coincidenza ma indipendenti l'uno dall'altro.

Questa affermazione rappresenta la confutazione dell'idea della creazione di moneta come di uno "[stimolo](https://it.wikipedia.org/wiki/Stimulus)" alla crescita, cosa che è di per sé corretta. Tuttavia, essa assume in maniera scorretta che la domanda di moneta e la sua creazione siano processi indipendenti. Essi sono esplicitamente dipendenti per come viene espressa la relazione monetaria e la legge di domanda da essa richiamata. L'effetto delle relazioni indipendenti è perfettamente invertito in questo ragionamento, in quanto riesce solo a mascherare la relazione monetaria. Lo stimolo rappresenta un'inversione di causa ed effetto correttamente rifiutata, tuttavia è un errore accettare e rifiutare la relazione monetaria allo stesso tempo.

L'errore relativo all'inflazione, come quello commesso sul [teorema di regressione](ch074-regression-fallacy.md), può sorgere da un comprensibile desiderio di spiegare gli [effetti avversi](https://it.wikipedia.org/wiki/Signoraggio) della moneta di monopolio. Tuttavia, nel puro sistema razionale della [catallattica](https://en.wikipedia.org/wiki/Catallactics), ogni errore di tipo deduttivo produce inconsistenza, cosa evidente in questo caso. La moneta di mercato è soggetta ad inflazione monetaria ma non produce inflazione del prezzo. La moneta di monopolio è analogamente soggetta ad inflazione monetaria ma produce inflazione del prezzo - esclusivamente dovuta al monopolio sulla sua produzione. Von Mises generalizza troppo sul fatto che _tutta_ l'inflazione monetaria porti ad inflazione del prezzo.

> I prezzi crescono allo stesso modo se [...] la domanda di moneta crolla a causa di una generale tendenza alla diminuzione delle disponibilità liquide di denaro. La moneta spesa in maniera addizionale da questo "disaccumulo" porta ad una tendenza di prezzi più alti alla stessa maniera di ciò che fluisce dalle miniere d'oro [...]. Di converso, i prezzi cadono quando l'offerta di moneta crolla, o [quando] la domanda di moneta aumenta (e.g., attraverso una tendenza all'"accumulo", ovvero detenendo una maggiore disponibilità di saldo contante).

Tutta la moneta è sempre [posseduta](ch101-glossary.md#proprietario) da qualcuno. Assumendo, come esplicitato in precedenza, che non vi sia nessuna creazione di nuova moneta, una maggiore disponibilità di "saldo contante" per una [persona](ch101-glossary.md#personsa) implica una minore disponibilità per un'altra. Un maggiore accumulo di moneta implica solamente una minore domanda presente di beni relativa ad una anticipata domanda futura. Un minore accumulo di denaro implica solamente una maggiore domanda di beni nel presente. Non è come se la moneta fosse stata ri-seppellita nella terra. Non vi è alcun costo nel "disaccumulare" (scambiare moneta), si tratta di qualcosa di differente rispetto alla moneta "che fluisce dalle miniere d'oro".

Un incremento generale dell'accumulo (di moneta) dà l'_impressione_ di maggiore ricchezza, ma ciò è illusorio. Per avere valore per le persone, la moneta deve essere scambiata per i beni, momento nel quale l'illusione scompare. A differenza dell'attività estrattiva, l'effetto del disaccumulo non è uniforme. La prima persona che lo applica ottiene il più alto valore di scambio mentre l'ultima ottiene il più basso. La strategia [speculativa](ch092-speculative-consumption.md) del "[_pump and dump_](https://en.wikipedia.org/wiki/Pump_and_dump)" sfrutta questa disomogeneità. La ricchezza viene trasferita, non creata.

Inoltre, un aumento dell'accumulo implica una più alta [preferenza temporale](ch085-time-preference-fallacy.md), che è il rapporto tra il capitale accumulato e il capitale dato in prestito ([rapporto di capitale](ch091-saving-relation.md)), riflesso nel tasso di [interesse](ch101-glossary.md#interesse). Questo porta ad un aumento del costo del tempo, non ad un maggiore valore del capitale. Lo stesso quantitativo di beni (la ricchezza) è presente nel momento in cui aumenta l'accumulo. Tuttavia, questa aumentata proporzionalità riduce la produzione a causa del costo più elevato del capitale. Questo crea una _permanente_ e composita riduzione della ricchezza poiché il tempo perso nella produzione non è mai recuperato anche a seguito di un successivo disaccumulo. Se tutto il denaro fosse accumulato per un decennio (assumendo che non si faccia ricorso al baratto), le persone, una volta disaccumulato, scoprirebbero che esso avrebbe perso significativamente valore a seguito di una marcata riduzione del quantitativo di beni disponibili.

Indipendentemente dalla crescita economica (o dalla contrazione), la variazione nella domanda per una moneta di mercato implica una variazione proporzionale nella domanda, o nell'offerta dei beni scambiati per quella moneta, in contrapposizione ad un'altra moneta o al baratto. L'offerta di beni è il livello per il quale la moneta è accettata per scambiarli. Una moneta manifesta valore monetario solo per la sua capacità di essere [scambiata](ch101-glossary.md#scambio-di-unità) direttamente o indirettamente per cose caratterizzate da [valore d'uso](https://en.wikipedia.org/wiki/Use_value), così come direttamente implicato dalla relazione monetaria stessa. Il valore di una moneta deriva dalle persone che sono disposte ad accettarla ai fini dello scambio (i.e. l'[economia](ch101-glossary.md#economia) propriamente detta). Data la [fungibilità](https://en.wikipedia.org/wiki/Fungibility) della moneta, [vendere moneta](ch049-dumping-fallacy.md) ad un'altra persona implica che non vi è alcun cambiamento nella sua accettazione.

Per quanto riguarda la moneta commodity, questo principio è basato sull'assunzione che il quantitativo di beni richiesto per produrre la moneta rimanga costante. Il prezzo dei beni espressi nella moneta viene quindi mantenuto costante dalla relazione monetaria. Tuttavia, se il quantitativo di beni necessario per produrre una moneta commodity aumenta o diminuisce, viene rispettivamente implicata una decrescita od una crescita dei prezzi espressi in quella moneta. Di conseguenza, indipendentemente dalla domanda, la relazione monetaria è controllata dal tasso di variazione dei fattori di produzione necessari. Si presume che tali cambiamenti non siano predicibili in quanto sono già incorporati nel prezzo. Per questa ragione ciò costituisce un errore speculativo.

---

Titolo originale: [Inflation Principle](https://github.com/libbitcoin/libbitcoin-system/wiki/Inflation-Principle)

[Indice](/README.md)
