# Principio di Condivisione del Rischio


Bitcoin non è protetto dalle [blockchain](https://it.wikipedia.org/wiki/Blockchain), dall'[hash power](ch101-glossary.md#hash-power), dalla [validazione](ch101-glossary.md#validazione), dalla [decentralizzazione](ch101-glossary.md#centralizzazione), dalla [crittografia](https://it.wikipedia.org/wiki/Crittografia), dall'[_open source_](https://it.wikipedia.org/wiki/Free_and_Open_Source_Software) o dalla [teoria dei giochi](ch067-prisoners-dilemma-fallacy.md) - è protetto dalle [persone](ch101-glossary.md#persona).

**La tecnologia non è mai alla radice della sicurezza di un sistema.** La tecnologia è uno strumento che aiuta le persone a proteggere ciò che ha valore per loro. La sicurezza richiede alle persone di agire. Un server non può essere protetto da un _firewall_ se non vi è una serratura sulla porta della stanza in cui esso si trova, la quale, a sua volta, non può proteggere la stanza senza un guardiano che la controlli, il quale, a sua volta, non può proteggere la porta senza correre alcun rischio per la propria incolumità.

Bitcoin non è diverso da tutto ciò, è protetto dalle persone che corrono un rischio personale nell'utilizzarlo. Condividere questo rischio con altre persone è lo scopo della decentralizzazione. Un [sistema centralizzato](https://en.wikipedia.org/wiki/Liberty_Reserve) richiede che [una sola persona](https://it.wikipedia.org/wiki/Ross_Ulbricht) si faccia carico di tutti i rischi ad esso connessi. Un sistema decentralizzato [suddivide i rischi tra gli individui](https://it.wikipedia.org/wiki/BitTorrent) che rappresentano la sicurezza del sistema. Coloro che non comprendono il valore della decentralizzazione molto probabilmente non comprendono neanche il [ruolo necessario](https://www.theatlantic.com/magazine/archive/2017/09/big-in-venezuela/534177) delle persone ai fini della sicurezza.

Bitcoin permette alle persone di condividere il rischio personale di accettare e minare la moneta. È la sola volontà e abilità di queste persone a [resistere](ch004-axiom-of-resistance.md) che può impedire la [coercizione](ch101-glossary.md#coercizione) dei loro [nodi](ch101-glossary.md#nodo) e la [cooptazione](ch101-glossary.md#cooptazione-co-option) dei loro [centri di mining](ch101-glossary.md#centro-di-mining-mine), ed in realtà è questo principio ciò che protegge Bitcoin. Se le persone non accettano questi rischi non vi è una sicurezza efficace della moneta. Se un gran numero di persone li accetta, il rischio individuale viene minimizzato. Bitcoin è uno strumento, non è magia.

---

Titolo originale: [Risk Sharing Priciple](https://github.com/libbitcoin/libbitcoin-system/wiki/Risk-Sharing-Principle)

[Indice](/README.md)

