# Principio di Riserva



Il termine "[riserva](ch098-reserve-definition.md)" si riferisce al capitale accumulato che si differenzia dalla porzione di risparmi che è [investita](ch101-glossary.md#dare-in-prestito---investire). Sia gli [stati](ch101-glossary.md#stato) che le [persone](ch101-glossary.md#persona) accumulano capitale per rispondere agli attesi requisiti di liquidità. Il termine "[valuta di riserva](https://it.wikipedia.org/wiki/Valuta_di_riserva)" si riferisce al capitale accumulato dallo stato che si rende necessario per il [_settlement_](https://it.wikipedia.org/wiki/Regolamento_(finanza)) delle partite economiche con gli altri stati. Le riserve di moneta delle persone che vivono in uno stato consistono generalmente della moneta emessa dallo stato stesso - principalmente banconote o moneta fiat e un quantitativo minore in [moneta](https://it.wikipedia.org/wiki/Moneta_merce). 

Gli stati acquistano moneta di riserva dalle persone usando [moneta di monopolio](ch005-money-taxonomy.md), [controllo del cambio estero](https://en.wikipedia.org/wiki/Foreign_exchange_controls) e tassazione diretta. Usando la loro stessa moneta, essi scontano tali acquisti di un  quantitativo pari al [signoraggio](https://it.wikipedia.org/wiki/Signoraggio). Il controllo del cambio estero restringe o proibisce l'uso della valuta di riserva come moneta. Trattando la valuta di riserva come una proprietà ma non come una moneta, lo stato crea una [tassa sull'apparente guadagno](https://www.investopedia.com/articles/personal-finance/081616/understanding-taxes-physical-goldsilver-investments.asp) ottenuto sulla moneta di riserva quando esso [svaluta la sua moneta](https://it.wikipedia.org/wiki/Inflazione) attraverso l'[inflazione monetaria](https://en.wikipedia.org/wiki/Monetary_inflation). I tassi di cambio ufficiali [al di sotto del valore di mercato](https://en.wikipedia.org/wiki/Exchange_rate#Parallel_exchange_rate) creano un'altra tassa sull'uso della valuta di riserva.

Un "_gold standard_" rappresenta uno standard per il quale lo stato accumula oro come moneta di riserva, e gli individui tengono a riserva dei titoli di riscossione di un quantitativo "standard". Nel 1834 [si stabilì](https://en.wikipedia.org/wiki/Coinage_Act_of_1834) che il Dollaro Statunitense potesse essere riscattato al tasso di 20.67 $ per oncia d'oro. Per 100 anni lo stato ha acquistato e venduto oro allo stesso tasso. Nel 1934 il Dollaro venne svalutato del 60% a 35$ per oncia. A questo punto la sua redimibilità (da parte delle persone) fu abrogata e venne reso illegale accumulare o contrattare in oro. Questo divieto alla redimibilità [venne esteso](https://en.wikipedia.org/wiki/Nixon_shock)  anche agli altri stati nel 1971, ponendo ufficialmente fine al gold standard negli Stati Uniti. Non più sotto forma di un debito dello stato, il Dollaro è passato dall'essere una [valuta rappresentativa](https://en.wikipedia.org/wiki/Representative_money) (i.e una banconota) ad una valuta fiat.

La [principale riserva estera degli Stati Uniti](https://it.wikipedia.org/wiki/Riserva_monetaria) è l'oro (74.5%) con il rimanente costituito da valuta estera e titoli equivalenti, al contrario dei cittadini la cui riserva principale è il Dollaro. La stesse banconote o monete fiat dello stato non sono generalmente utilizzabili come moneta di riserva estera, in quanto lo stato può abrogare o svalutare i pagamenti dovuti. Il Tesoro degli Stati Uniti afferma di [detenere](https://www.treasury.gov/resource-center/data-chart-center/IR-Position/Pages/01042019.aspx) oltre 8'000 tonnellate metriche di oro dal valore approssimativo di 400'000'000'000 $. Il potere d'acquisto di una banconota di Dollaro Statunitense del 1834 era all'incirca 30 volte superiore al valore del Dollaro Statunitense fiat del 2019.

**Lo scopo di una moneta di riserva è quello di tassare**. Per prima cosa lo stato acquista moneta di riserva con [titoli di credito promissori](https://en.wikipedia.org/wiki/Promissory_note) negoziabili, successivamente emette più titoli di credito rispetto alla quantità di moneta in riserva, poi abroga i titoli di credito e infine mantiene la riserva originale. La svalutazione delle banconote è il risultato della loro emissione eccessiva (signoraggio) e rappresenta una tassa su coloro che le detengono come riserva. Lo stato raccoglie la moneta di riserva e la detiene come un accumulo che rappresenta la solvibilità rispetto ai debiti contratti con gli altri stati. Nonostante le persone possano ancora accumulare moneta di riserva, essa è soggetta a [vincoli onerosi](https://www.reuters.com/article/us-venezuela-economy/venezuela-loosens-currency-exchange-controls-to-allow-forex-trading-idUSKCN1SD2NC) così da preservare il beneficio di tassazione derivante dal monopolio di stato sulla moneta. Questi vincoli diventano più restrittivi all'aumentare del livello di tassazione.

L'uso dell'oro come riserva di stato non offre alcun beneficio monetario agli individui che sono comunque costretti ad utilizzare negli scambi la moneta di monopolio. Come mostrato ne la [Fallacia della Valuta di Riserva](ch077-reserve-currency-fallacy.md), il Bitcoin come riserva di stato non può rappresentare un miglioramento. Tuttavia, a differenza dell'oro, la definizione di Bitcoin appartiene a coloro che lo accettano nello scambio. Se la maggior parte dei bitcoin fosse in mano allo stato e le persone utilizzassero dei [sostituiti monetari](https://wiki.mises.org/wiki/Money_substitutes) negli scambi, nessuna azione potrebbe impedire allo stato di introdurre arbitrariamente sia [inflazione](ch101-glossary.md#inflazione) che [censura](ch101-glossary.md#).

---------
Titolo originale: [Reservation Principle](https://github.com/libbitcoin/libbitcoin-system/wiki/Reservation-Principle)

[Indice](/README.md)

