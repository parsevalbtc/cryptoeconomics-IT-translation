# Principio di Frammentazione



A differenza del [baratto](https://it.wikipedia.org/wiki/Baratto), l'[utilità](ch101-glossary.md#utilità) di una [moneta](ch005-money-taxonomy.md) deriva direttamente dalla sua abilità di facilitare gli [scambi](ch101-glossary.md#scambio). Se essa non è accettata da _alcun_ [commerciante](ch101-glossary.md#commerciante) allora essa non ha obiettivamente alcuna utilità monetaria. Maggiore è la quantità di [beni e servizi](https://en.wikipedia.org/wiki/Goods_and_services) (inclusiva della valutazione della loro ubicazione) che può essere acquistata con una moneta in un certo tempo, maggiore è la probabilità che la moneta abbia maggiore utilità per ogni singola [persona](ch101-glossary.md#persona).

Una [separazione](ch101-glossary.md#separazione-split) implica che zero o più commercianti hanno smesso di accettare la [moneta](ch101-glossary.md#moneta) originale e che zero o più commercianti hanno iniziato ad accettare la moneta che si è separata. Una separazione "pulita" è una situazione ipotetica nella quale l'accettazione da parte dei commercianti delle due monete non si sovrappone (n.d.t. ogni commerciante accetta solo una delle due monete) e che non vi sono cambiamenti nell'insieme dei commercianti. Una separazione "pulita" produce due [economie](ch101-glossary.md#economia) dall'insieme originale dei commercianti.

Se assumiamo che le monete siano identiche a parte l'evento relativo alla loro separazione, il [Principio di Consolidamento](ch020-consolidation-principle.md) implica che l'utilità delle due monete aggregate è la medesima della moneta originale a cui va sottratto il costo di [scambio](ch101-glossary.md#scambio-di-unità). Lo scenario qui descritto può essere esteso al fine di includere la sovrapposizione dei commercianti. Ciò non ha effetto sull'utilità della moneta in quanto va a spostare l'incidenza del costo di scambio dall'acquirente al venditore.

Un aumento o una diminuzione del numero di commercianti che accettano una delle due monete rappresenta, rispettivamente, un guadagno netto o una perdita netta di utilità combinata in quanto ciò implica la rimozione o l'aggiunta del costo di scambio. In altre parole, l'effetto è proporzionale per ciascuna delle monete coinvolte nella separazione. Questo fattore si riferisce alle caratteristiche specifiche di ciascuna separazione, non al processo di separazione in generale.

Di conseguenza, una separazione produce sia uno spostamento che una riduzione di utilità in proporzione alla dimensione relativa delle due economie. Nella [Fallacia dell'Effetto Network](ch066-network-effect-fallacy.md) viene spiegato perché la riduzione non sia di natura quadratica, come talvolta viene assunto.

**Sebbene possa sembrare che nello spostamento qualcuno abbia "preso" valore dalla moneta originale, tale valore è in realtà "andato" a formare la moneta separata.** In altre parole, i commercianti sono padroni del valore che essi stessi attribuiscono ad una moneta. I proprietari hanno un'influenza indipendente sul potere d'acquisto, basato sul loro [livello di accumulo](ch049-dumping-fallacy.md). Tuttavia, ciò influenza il [prezzo](ch101-glossary.md#prezzo) delle unità, non l'utilità.

Nel momento della separazione un'unità originale si trasforma in due unità, ciascuna avente proporzionalmente una minore utilità rispetto all'originale. Impiegando una [_replay protection_](ch076-replay-protection-fallacy.md) obbligatoria e bidirezionale, ciascuna delle due monete può essere [spesa](ch101-glossary.md#spesa) senza costi addizionali. Altrimenti la necessità di protezione da questo evento [porta a scontare](https://it.wikipedia.org/wiki/Valore_attuale_netto) le unità della(e) catena(e) non protetta(e).

Questa analisi è applicabile anche alle nuove monete. La differenza nel caso di una nuova moneta risiede nel fatto che le unità delle (altre) monete originali non possono essere spese sulla nuova catena. Per questa ragione, la nuova moneta deve affrontare la difficoltà di allocare le sue unità, cosa che richiede lavoro e quindi tempo. Le separazioni [avviano](https://en.wikipedia.org/wiki/Bootstrapping) (_bootstrap_) questo processo suddividendo l'utilità di una catena esistente, nella misura in cui i suoi commercianti sono disposti a fare ciò.

---

Titolo originale: [Fragmentation Principle](https://github.com/libbitcoin/libbitcoin-system/wiki/Fragmentation-Principle)

[Indice](/README.md)

