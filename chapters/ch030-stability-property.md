# Proprietà di Stabilità



Il [valore è soggettivo](https://en.wikipedia.org/wiki/Subjective_theory_of_value) e di conseguenza la costanza dei prezzi rappresenta una finzione economica. I [prezzi](ch101-glossary.md#prezzo) di [scambio](ch101-glossary.md#scambio-di-unità) di una moneta sono determinati dalla sua [domanda e offerta](https://it.wikipedia.org/wiki/Domanda_e_offerta) che, a sua volta, dipende dalla curva di domanda di tutte le persone per tutti i prodotti. La stabilità di una moneta non è la tendenza verso un prezzo costante di tutti gli altri beni ma è una relazione di [smorzamento](https://en.wikipedia.org/wiki/Damping_ratio) tra la domanda di moneta e la sua offerta.

È possibile classificare le monete in tre categorie di offerta:

* Offerta di mercato ([moneta merce](https://it.wikipedia.org/wiki/Commodity))
* Offerta di monopolio ([monopolio](ch005-money-taxonomy.md))
* Offerta fissa ([bitcoin](https://it.wikipedia.org/wiki/Bitcoin))

In ogni moneta, la distruzione di [unità](ch101-glossary.md#unità) diminuisce l'offerta e di conseguenza incrementa il valore delle unità rimanenti. Assumendo che non vi sia incentivo economico nella distruzione di unità, ciò non impatta la stabilità.

L'offerta di una moneta di mercato aumenta grazie all'incentivo finanziario di [produrne in quantità maggiore](https://en.wikipedia.org/wiki/Gold_mining) quando ci si attende che il suo prezzo sia pari o superiore al prezzo di produzione (inclusivo del costo del capitale). Questa relazione tra prezzo e offerta è prevedibile nonostante il prezzo (e quindi l'offerta) non lo sia. Di conseguenza tutti i possessori della moneta soffrono di una riduzione del valore dato dall'incremento di offerta. La competizione garantisce che questa produzione di moneta di mercato sia controllata dalla domanda. La retroazione data dalla diminuzione di domanda dovuta all'aumento di offerta riduce l'incentivo a produrre, garantendo quindi stabilità.

Come moneta di mercato, l’incremento di offerta di Bitcoin nelle prime fasi non ha effetto sul prezzo. Tuttavia, poiché il suo tasso di emissione è fisso, la sua stabilità è basata sui cambiamenti della domanda. A differenza della moneta merce, il costo di produzione di Bitcoin cresce e diminuisce in funzione della domanda per esso. Poiché il prezzo rappresenta la relazione tra domanda e offerta, ciò ha lo stesso effetto. Lo scopo dell’inflazione monetaria di Bitcoin è quello di distribuire razionalmente le unità, e alla fine questa fase giunge al termine. 

L'offerta di una moneta di monopolio viene incrementata arbitrariamente (o tassata sotto forma di [_demurrage_](https://it.wikipedia.org/wiki/Demurrage_(moneta))) dal [sovrano](https://it.wikipedia.org/wiki/Sovranit%C3%A0) in ragione della ricompensa finanziaria derivante dal [signoraggio](https://it.wikipedia.org/wiki/Signoraggio). 

Quando questa inflazione monetaria diventa prevedibile essa può essere capitalizzata, andando a scontare il ritorno sul signoraggio. Per questa ragione i cambiamenti nell'offerta [non vengono spesso pubblicati](https://www.reuters.com/article/us-venezuela-economy/crisis-hit-venezuela-halts-publication-of-another-major-indicator-idUSKBN16S1YF). A causa della protezione di [monopolio](https://it.wikipedia.org/wiki/Monopolio_di_Stato) di stato (i.e. la produzione non autorizzata rappresenta il crimine di contraffazione), la competizione non può effettivamente limitare i rendimenti. Il [profitto](ch101-glossary.md#profitto) (la tassa) del sovrano è la ricompensa del signoraggio ed è la [ragion d'essere della moneta di monopolio](ch017-reservation-priciple.md). La protezione di monopolio è la sola distinzione economica tra la moneta merce e la moneta di monopolio. L'incremento di offerta causato dal signoraggio è mitigato solamente dall'instabilità politica dovuta alle [persone](ch101-glossary.md#persona) che resistono alla conseguente diminuzione del valore. Questa tensione si manifesta inizialmente attraverso la [fuga di capitali](https://it.wikipedia.org/wiki/Fuga_di_capitali) che viene contrastata con il [controllo del cambio estero](https://en.wikipedia.org/wiki/Foreign_exchange_controls).  

Come moneta ad offerta fissa, Bitcoin dell'ultima fase rimane stabile. Poiché le [commissioni](ch101-glossary.md#commissione-di-transazione-fee) crescono necessariamente con la domanda, la [soglia di utilità](ch031-utility-threshold-property.md) va ad eliminare la domanda di [transazioni](ch101-glossary.md#transazione) aventi valore al di sotto di tale soglia. Più in generale, il livello delle commissioni cresce al punto in cui i [sostituti monetari](ch026-substitution-principle.md) sono più economici per un dato valore della transazione. **Quindi la stabilità deriva dal limitare direttamente la domanda al posto di affidarsi ad un incremento di offerta per ottenerla**. La stabilità implica che il prezzo venga limitato, ma esso può salire all'aumentare della effettiva [capacità di sostenere più transazioni](ch018-scalability-priciple.md) da parte della [moneta](ch101-glossary.md#moneta) e con un incremento di [utilità](ch101-glossary.md#utilità) rispetto ai sostituti.

---

Titolo originale: [Stability Property](https://github.com/libbitcoin/libbitcoin-system/wiki/Stability-Property)

[Indice](/README.md)

