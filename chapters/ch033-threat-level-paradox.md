# Paradosso del Livello di Minaccia



Come implicato dalla [Proprietà del Gioco a Somma Zero](ch032-zero-sum-property.md), presumibilmente, l'unico modo per sconfiggere un [incentivo](https://it.wikipedia.org/wiki/Sussidio) esterno è quello di [minare](ch101-glossary.md#centro-di-mining-mine) in perdita rispetto al ritorno a [mercato](ch101-glossary.md#mercato) sul capitale. In maniera simile, sembra che l'unico modo per sconfiggere una tassa, compresa una tassa del 100% (un divieto), sia quello di minare al di fuori della giurisdizione dell'autorità tassante, ad esempio in segreto. Come in tutti i [mercati neri](https://it.wikipedia.org/wiki/Mercato_nero) vi è un costo maggiore nel condurre un [mining di tipo sovversivo](https://www.theatlantic.com/magazine/archive/2017/09/big-in-venezuela/534177/). Competere contro un mining sussidiato ne aggrava il costo.

Accettando l'[assioma di resistenza](ch004-axiom-of-resistance.md), è necessario assumere che sia la tassazione sia gli incentivi saranno usati per ridurre il costo del [controllo](ch101-glossary.md#potere) di Bitcoin. Usando il potere di incentivare il mining (con il gettito fiscale), gli [stati](ch101-glossary.md#stato) possono indurre il fenomeno del [raggruppamento](ch101-glossary.md#raggruppamento-pooling) nella regione dove viene applicato l'incentivo. Una volta che la [maggioranza dell'_hash power_](ch101-glossary.md#maggioranza-dellhash-power) è stata raggruppata, lo stato può usare il suo potere di tassazione (regolatorio) sulla regione per applicare la [censura](ch101-glossary.md#censura).

Quindi per godere dei benefici di una moneta robusta, sembrerebbe che le [persone](ch101-glossary.md#persona) siano sostanzialmente costrette a minare in perdita. Tuttavia la censura crea l'opportunità per altri soggetti di minare in maniera profittevole nella misura in cui le persone (n.d.t. che utilizzano Bitcoin) siano intenzionate a compensare tale costo con le [_fee_](ch101-glossary.md#commissione-di-transazione-fee). Questo [mercato](ch101-glossary.md#mercato) nero è l'applicazione della resistenza alla censura in Bitcoin. Le persone pagano un prezzo più elevato per certe transazioni, e, al fine di mantenere quel prezzo elevato, lo stato deve subire allo stesso modo delle spese a discapito della loro inefficacia.

**Paradossalmente, questo tipo di strumento funziona bene quando la moneta è sotto attacco mentre funziona poco bene in altre situazioni**. Se non vi fosse [pressione al raggruppamento](ch039-pooling-pressure-risk.md) [interna](ch101-glossary.md#regole-di-consenso) queste situazioni si bilancerebbero reciprocamente. Tuttavia la [distribuzione dei rischi](ch016-risk-sharing-principle.md) è essenziale per il mining sovversivo e la pressione al raggruppamento lavora _contro_ tale distribuzione. Quindi vi è una [superficie di attacco](https://it.wikipedia.org/wiki/Superficie_di_attacco) in continua espansione senza che vi sia alcuna pressione alla sua contrazione, a meno che delle efficaci alternative monetarie non siano già state soppresse. La [soppressione](https://en.wikipedia.org/wiki/Foreign_exchange_controls) delle alternative aumenta [l'utilità](ch101-glossary.md#utilità) della [ricompensa](ch101-glossary.md#ricompensa-reward) al miner nella regione dove ha luogo tale azione coercitiva. Il Paradosso si applica anche alle [pressioni alla centralizzazione](ch038-centralization-risk.md).

La conseguenza attesa di questo fenomeno è che Bitcoin non sarà ben _preparato_ agli [attacchi](ch101-glossary.md#attacco) in quanto la preparazione delle difese è finanziariamente svantaggiosa per le [persone](ch101-glossary.md#persona) che vivono in un ambiente caratterizzato da un basso livello di minaccia.  

---

Titolo originale: 

[Indice](/README.md)



