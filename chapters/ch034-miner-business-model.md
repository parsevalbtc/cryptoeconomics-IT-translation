# Modello di Business del Miner



I [miner](ch101-glossary.md#miner) conducono un [gioco a somma zero](https://it.wikipedia.org/wiki/Gioco_a_somma_zero) all'interno di un'[economia](ch101-glossary.md#economia) a [somma positiva](https://it.wikipedia.org/wiki/Win-win). Essi competono tra di loro, non con l'economia. L'utilità crescente riflette una somma positiva che è una naturale conseguenza dello [scambio commerciale](ch101-glossary.md#scambio).

È stato affermato che i [blocchi](ch101-glossary.md#blocco) minati in un periodo di prezzi crescenti producano dei ritorni estremamente elevati per i miner, almeno fino all'[aggiustamento](ch101-glossary.md#aggiustamento) della [difficoltà](ch101-glossary.md#difficoltà). Questa idea è basata sulla diffusa incapacità di comprendere che i prezzi di mercato non sono [predicibili](https://it.wikipedia.org/wiki/Teoria_del_caos). Le scommesse sul cambiamento di prezzo sono speculative per natura. Non vi è ragione di presumere che la [speculazione](ch101-glossary.md#speculare) su Bitcoin sia più o meno efficace di qualsiasi altro tipo di speculazione. Nella misura in cui un aumento di prezzo è generalmente prevedibile dai miner, la competizione lo predice, invalidando l'idea di qualsiasi intrinseco ritorno elevato.

D'altra parte, l'[investimento](ch101-glossary.md#dare-in-prestito---investire) nel mining di Bitcoin è basato sulla relazione prevedibile tra il [profitto](ch101-glossary.md#profitto) e la competizione nel corso del tempo. Questa relazione predice che in media tutta l'attività di mining converge al tasso di [interesse](ch101-glossary.md#interesse) di mercato. Come avviene in tutti i mercati, il prezzo è imprevedibile nel breve periodo, mentre nel lungo periodo si avvicina ai ritorni di mercato. In ultima istanza, è la [preferenza temporale](https://en.wikipedia.org/wiki/Time_preference) a controllare il mercato dei tassi di ritorno sull'investimento.

Allora come fa un miner a conseguire dei ritorni elevati? Ciò non può essere ottenuto attraverso un [accordo a parte sulle commissioni](ch081-side-fee-fallacy.md). Vi è solo un modo di conseguire tassi di ritorno più elevati del mercato, ed è quello di avere un costo dell'[_hash power_](ch101-glossary.md#hash-power) di una [moneta](ch101-glossary.md#moneta) che sia al di sotto della media. Questo obiettivo viene raggiunto, o traendo vantaggio dalla [pressione al raggruppamento](ch039-pooling-pressure-risk.md), o attraverso una maggiore efficienza operativa. A causa della [proprietà del gioco a somma zero](ch032-zero-sum-property.md), questi miner sono controbilanciati dai tassi di ritorno più bassi che ottengono gli altri miner rispetto al mercato. Di conseguenza per un miner [onesto](ch101-glossary.md#onesto) il premio diminuisce quando esso possiede più del 50% di _hash power_ fino ad annullarsi quando esso ne possiede il 100%.

Tuttavia, altri miner potrebbero ritirarsi dal business del mining in quanto il loro capitale andrebbe alla ricerca di ritorni a mercato. Questo lascerebbe un solo miner legato ai ritorni a mercato. In altre parole, conseguire ritorni più elevati del mercato richiede che vi sia qualcuno dal quale possano essere "catturati". Il più elevato ritorno che può essere sostenuto è funzione del più elevato costo opportunità che altri sono disponibili a sostenere. Questo è a sua volta funzione dell'utilità della ricompensa in termini differenziali così come discusso nel [Paradosso del Livello di Minaccia](ch033-threat-level-paradox.md).

Limitando l'erogazione dei [dividendi](https://it.wikipedia.org/wiki/Dividendo_(economia)) ai tassi di ritorno a mercato e reinvestendo tutta la ricompensa rimanente, un miner può mantenere un _hash power_ costante e quindi ottenere ritorni a mercato su una base proporzionale alla [capitalizzazione](ch101-glossary.md#capitalizzazione) di Bitcoin. Reinvestire i dividendi incrementa l'_hash power_ mentre la liquidazione degli stessi lo diminuisce. I [dispositivi di mining](ch101-glossary.md#dispositivo-di-mining-grind) vengono liquidati spegnendoli ogni qual volta ciascuno di essi va in perdita netta oppure [scontando](https://it.wikipedia.org/wiki/Valore_attuale) i ritorni futuri attraverso la vendita del dispositivo stesso.

**Il tasso di ritorno del miner sul capitale dipende solamente dalla preferenza temporale**. La relazione tra l'economia e i miner viene sviluppata ulteriormente nella [Fallacia del Bilanciamento del Potere](ch042-balance-of-power-fallacy.md).

---

Titolo originale: [Miner Business Model](https://github.com/libbitcoin/libbitcoin-system/wiki/Miner-Business-Model)

[Indice](/README.md)



