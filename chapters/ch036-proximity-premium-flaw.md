# Difetto del Premio di Prossimità



La [latenza](ch101-glossary.md#latenza) è il tempo richiesto per eseguire una [comunicazione](ch101-glossary.md#comunicazione). L'informazione si muove ad una velocità non superiore alla [velocità della luce](https://it.wikipedia.org/wiki/Velocit%C3%A0_della_luce) e di conseguenza la latenza è un fattore che non può essere eliminato.

Le differenti distanze reciproche trai i [miner](ch101-glossary.md#miner) implicano che gli [annunci](ch101-glossary.md#annuncio) saranno noti ad alcuni più tardi rispetto ad altri. Quando un miner non è consapevole di un annuncio sta sprecando capitale [lavorando](ch101-glossary.md#dispositio-di-mining-grind) su un [candidato](ch101-glossary.md#candidato) [debole](ramo-debole-weak-branch). Più tempo passa e più diventa esponenzialmente meno probabile che un miner sia [ricompensato](ch101-glossary.md#ricompensa-reward) per tale blocco candidato. Quindi i miner competono per vedere gli annunci prima degli altri miner, in quanto ciò ne riduce il [costo opportunità](https://it.wikipedia.org/wiki/Costo_opportunit%C3%A0).

Se fossimo in condizione di disporre dei miner con pari [_hash rate_](ch101-glossary.md#hash-rate) a punti equidistanti intorno alla terra, essi sperimenterebbero lo stesso livello medio di latenza. Tuttavia, a causa dai benefici finanziari derivanti da una latenza ridotta, essi tenderebbero a spostarsi reciprocamente più vicino. I miner ottengono un premio sui ritorni [aggregandosi](ch101-glossary.md#aggregazione).

Questa [pressione al raggruppamento](ch039-pooling-pressure-risk.md) basata sulla prossimità è una conseguenza dell'ordinamento lineare dei [blocchi](ch101-glossary.md#blocco) richiesto dalle [regole di consenso](ch101-glossary.md#regole-di-consenso). **Bitcoin stabilisce un ordine basato sul principio del "vincitore prende tutto" che produce un costo opportunità sproporzionato**. Lo [sconto dovuto alla varianza](ch037-variance-discount-flaw.md) è l'altra pressione al raggruppamento causata dal [consenso](ch101-glossary.md#consenso).

La [difesa](ch004-axiom-of-resistance.md) che Bitcoin _intende_ innalzare è la difesa del [mercato](ch101-glossary.md#mercato) contro le forze anti-mercato (dello [stato](ch101-glossary.md#stato)). Per fare ciò è necessario che l'[hash power](ch101-glossary.md#hash-power) venga distribuito in maniera diffusa tra le [persone](ch101-glossary.md#persona) in modo che esso sia difficile da [cooptare](ch101-glossary.md#cooptazione-co-option). Tuttavia, la pressione al raggruppamento intrinseca al [consenso](ch101-glossary.md#consenso) lavora contro questo obiettivo. Per questo motivo tale caratteristica è definita un difetto, sebbene non sia stato scoperto alcun modo per eliminarlo.

---

Titolo originale: [Proximity Premium Flaw](https://github.com/libbitcoin/libbitcoin-system/wiki/Proximity-Premium-Flaw)

[Indice](/README.md)







