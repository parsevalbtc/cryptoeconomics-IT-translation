# Rischio della Pressione al Raggruppamento



La pressione al [raggruppamento](ch101-glossary.md#raggruppamento-pooling) è l'insieme di incentivi di natura finanziaria volti all'aggregazione dell'[_hash rate_](ch101-glossary.md#hash-rate), specificamente:

* [Premio di Prossimità](ch036-proximity-premium-flaw.md)
* [Sconto di Varianza](ch037-variance-discount-flaw.md)
* [Variazioni di Mercato](ch101-glossary.md#variazione)
* [Distorsione di Mercato](ch101-glossary.md#distorsione)
* [Economie di Scala](https://it.wikipedia.org/wiki/Economie_di_scala)

La [latenza](ch101-glossary.md#latenza) e la [varianza](ch101-glossary.md#varianza) sono fattori inevitabili. Le [regole di consenso](ch101-glossary.md#regole-di-consenso) _creano_ effettivamente i primi due incentivi finanziari. La variazione è una conseguenza della variabilità dei prezzi di [mercato](ch101-glossary.md#mercato) delle risorse per il [mining](ch101-glossary.md#centro-di-mining-mine). La distorsione è una conseguenza della variabilità dei costi non a mercato che includono le tasse, la regolazione, il sussidio ed il brevetto; forze contro le quali Bitcoin è stato concepito per [resistere](ch004-axiom-of-resistance.md). In un ambiente ad elevato livello di minaccia, le economie di scala potrebbero diventare negative a causa dei costi associati alla maggiore [visibilità](https://www.theatlantic.com/magazine/archive/2017/09/big-in-venezuela/534177/) ma potrebbero essere altrimenti positive.

Ci sono numerose manifestazioni del fenomeno del raggruppamento. Una è di natura geografica, per la quale [miner](ch101-glossary.md#miner) indipendenti si avvicinano fisicamente. Un'altra è di tipo cooperativo, per la quale dei miner, in precedenza indipendenti, uniscono le forze e installano nello stesso luogo i [dispositivi di mining](ch101-glossary.md#dispositivo-di-mining-grind). Un'altra è di tipo virtuale, per la quale i miner diventano degli [operatori di dispositivi di mining](ch101-glossary.md#operatore-di-dispositivo-di-mining-grinder) e aggregano il loro _hash rate_ presso un singolo miner remoto. Un'altra manifestazione è data dall'esistenza dei [propagatori](ch101-glossary.md#propagatore-relay), che [aggregano](ch101-glossary.md#aggregazione) l'[_hash power_](ch101-glossary.md#hash-power) dei miner. Un'altra manifestazione ancora è data dal flusso di capitali, in quanto il più elevato [hash rate](ch101-glossary.md#hash-rate) associato con il più elevato utilizzo di capitale rappresenta una forma di co-locazione. 

**Mantenendo una continua pressione al raggruppamento la selezione delle transazioni si ridurrà, alla fine, al controllo di una sola persona.** È possibile che ciò stia già avvenendo. Il rischio per Bitcoin è che una singola persona rappresenti la [sola difesa](ch016-risk-sharing-principle.md) della sua [utilità](ch101-glossary.md#utilità), rendendo inevitabile il successo nella [cooptazione](ch101-glossary.md#cooptazione-co-option). Questo rischio non può essere [mitigato](ch042-balance-of-power-fallacy.md) dall'[economia](ch101-glossary.md#economia) stessa.

La pressione all'aggregazione è l'equivalente in Bitcoin del Sistema della [Federal Reserve degli Stati Uniti](https://www.federalreserve.gov). Il sistema era stato [progettato](ch025-state-banking-principle.md) in modo da facilitare la tassazione attraverso la [svalutazione](https://en.wikipedia.org/wiki/Debasement) di una moneta di mercato. Esso offriva il [supporto](https://en.wikipedia.org/wiki/Legal_tender) dello stato ad un [sostituto](https://en.wikipedia.org/wiki/Federal_Reserve_Note) monetario in [cambio](ch101-glossary.md#scambio) di [moneta di mercato](ch005-money-taxonomy.md). Questa combinazione era stata progettata per creare una pressione alla raccolta di moneta di mercato presso l'autorità centrale. Una volta che la raccolta fu sufficiente, lo stato eliminò del tutto il pretesto e [sequestrò](https://it.wikipedia.org/wiki/Ordine_esecutivo_6102) la rimanente moneta di mercato. Tutti gli stati hanno sistemi simili e [cooperano](https://it.wikipedia.org/wiki/Fondo_Monetario_Internazionale) per difenderli.

Questo fatto non implica che il mining vada contro Bitcoin. Seguendo la stessa analogia, il [_free banking_](https://it.wikipedia.org/wiki/Free_banking) non si oppone all'uso dell'oro. Il mining rappresenta una parte necessaria di Bitcoin. Il raggruppamento rappresenta un rischio a dispetto del fatto che la pressione che lo caratterizza non sia creata dai miner, ma dovuta ai difetti di Bitcoin stesso.

---

Titolo originale: [Pooling Pressure Risk](https://github.com/libbitcoin/libbitcoin-system/wiki/Pooling-Pressure-Risk)

[Indice](/README.md)

