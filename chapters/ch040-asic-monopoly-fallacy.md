# Fallacia del Monopolio degli ASIC



Vi è una teoria secondo la quale il prezzo degli [ASIC](https://it.wikipedia.org/wiki/Application_specific_integrated_circuit) per minare Bitcoin sia controllato da un [cartello](https://mises.org/library/man-economy-and-state-power-and-market/html/p/1059) di [miner](ch101-glossary.md#miner) che creano uno sproporzionato vantaggio ai [centri di mining](ch101-glossary.md#centro-di-mining-mine) partecipanti al cartello.

A livello economico, non vi è differenza tra un cartello ed una singola organizzazione. A livello organizzativo, cambiare la dimensione di una società è un esito del libero [mercato](ch101-glossary.md#mercato) che è osservabile quando il capitale va alla ricerca di [economie di scala](https://it.wikipedia.org/wiki/Economie_di_scala) ottimali. Se i partecipanti al cartello ricevono gli ASIC ad un prezzo che produce un ritorno sul capitale al di sotto del valore di mercato, ciò si configura come un sussidio tra i partecipanti. Lo stesso fenomeno si verifica per un prezzo che produce dei ritorni sul capitale al di sopra del livello di mercato, con il sussidio che opera nella direzione opposta. Per questa ragione, non vi è alcun vantaggio netto nell'applicare questo sconto tra i partecipanti.

La produzione è generalmente impostata ad un livello che mira a produrre il massimo [tasso di ritorno](https://en.wikipedia.org/wiki/Rate_of_return) sul capitale. L'unica maniera economicamente razionale per innalzare i prezzi è quella di limitare la produzione al di sotto di quel livello ottimo. Altrimenti i prezzi più alti si tradurrebbero in un inventario invenduto portando a ritorni netti più bassi. Questo significa che la produzione deve essere limitata dal cartello per aumentare il [prezzo unitario](https://en.wikipedia.org/wiki/Unit_price) per i non-membri.

Limitare la produzione lascia l'opportunità ad altri produttori di attrarre i clienti con una più bassa [utilità marginale](https://it.wikipedia.org/wiki/Utilit%C3%A0_marginale) per il prodotto, in quanto questi clienti rimarrebbero altrimenti non serviti. Quindi, la competizione abbassa il prezzo finché il mercato non si equilibra. Un libero mercato ricerca il prezzo di equilibrio che produce il ritorno sul capitale globale (l'[interesse](ch101-glossary.md#interesse)). Un prezzo corrente al di sopra di questo livello di prezzo incrementa la produzione mentre un livello al di sotto di tale livello la diminuisce. È la [preferenza temporale](https://en.wikipedia.org/wiki/Time_preference) a determinare il tasso di interesse.

A meno che la produzione non sia soggetta in maniera sproporzionata alle forze anti-mercato quali la tassazione o il sussidio, ciascuno può godere della stessa opportunità di raccogliere capitale e competere nella produzione. 

Se ciò non avviene, significa che i ritorni su questa linea di attività sono compatibili con i ritorni medi di mercato. La tassazione ed il sussidio creano delle [distorsioni](ch101-glossary.md#distorsione) a livello regionale ma non eliminano la competizione. **In altre parole, il prezzo di monopolio è solamente il prodotto dalla concessione del potere di monopolio da parte dello stato**. 

Una teoria collegata alla precedente afferma che l'acquisto di ASIC da questo cartello porti ad incrementare il suo stesso [_hash power_](ch101-glossary.md#hash-power). Questa teoria è invalida sulla base della spiegazione illustrata precedentemente sul prezzo di monopolio. Il capitale del produttore andrà sempre alla ricerca dello stesso ritorno in qualsiasi linea di business o di investimento. Non vi è alcuna ragione di credere che il ritorno sia sproporzionato relativamente ai soli ASIC.

Un'ulteriore teoria collegata afferma che l'algoritmo di [_proof of work_](ch101-glossary.md#prova-di-lavoro-proof-of-work) di Bitcoin produce una [pressione al raggruppamento](ch039-pooling-pressure-risk.md) come conseguenza del supposto fenomeno di cartellizzazione. Se le persone credono veramente che gli ASIC siano sovraprezzati la risposta razionale è quella di raccogliere capitale e mettersi a produrre ASIC. Ma in ogni caso, sono le sole forze di mercato e anti-mercato (dello [stato](ch101-glossary.md#distorsione)) a controllare la produzione dei chip e per questa ragione ciò non costituisce una pressione al [raggruppamento](ch101-glossary.md#raggruppamento-pooling) basata sul [protocollo](ch101-glossary.md#protocollo). 

---

Titolo originale: [ASIC Monopoly Fallacy](https://github.com/libbitcoin/libbitcoin-system/wiki/ASIC-Monopoly-Fallacy)

[Indice](/README.md)
