# Fallacia della Verificabilità



La solvibilità di un custode di Bitcoin non può essere verificata. Un custode è una [persona](ch101-glossary.md#persona) che ha discrezione sia sulla restituzione di un asset che sull'emissione di un titolo che lo rappresenti. Se entrambe le operazioni di restituzione dell'asset e di emissione del titolo rappresentativo associato sono controllate da [regole di consenso](ch101-glossary.md#regole-di-consenso) allora la relazione intrattenuta, in realtà, non è una relazione di custodia. Questa è la distinzione che si configura tra una [riserva](ch017-reservation-priciple.md) ed un [_layer_](ch101-glossary.md#layering). Un _layer_ soggiace all'applicazione del protocollo (non ad una custodia) e di conseguenza non necessita di verifica.

**La verifica della solvibilità richiede la prova di esistenza contemporanea (atomica) sia dell'intero quantitativo dell'asset detenuto dal custode sia dei titoli emessi a sua rappresentazione.** In caso di una riserva nazionale di Bitcoin questo richiederebbe la prova completa di tutto il rappresentativo fiat (e.g. il titolo) emesso a valere sulla [riserva](ch017-reservation-priciple.md), sia la prova del quantitativo di Bitcoin detenuto in riserva. Anche qualora il titolo rappresentativo venga emesso su una [catena](ch101-glossary.md#catena) distinta di tipo pubblico il requisito di atomicità non risulta soddisfatto.

In alcuni casi potrebbe risultare sufficiente rinunciare al requisito di atomicità accettando la non correttezza del sistema sotto l'ipotesi che deviazioni materiali nel suo funzionamento verrebbero alla fine scoperte. Tuttavia, nel caso del [sistema bancario di stato](ch077-reserve-currency-fallacy.md) non è sufficiente rivelare una deviazione. Storicamente non è stato difficile scoprire queste deviazioni. La difficoltà risiede nel fermarle.

---

Titolo originale: [Auditability Fallacy](https://github.com/libbitcoin/libbitcoin-system/wiki/Auditability-Fallacy)

[Indice](/README.md)

