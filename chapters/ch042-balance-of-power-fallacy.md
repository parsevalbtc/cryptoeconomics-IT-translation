# Fallacia del Bilanciamento del Potere



In Bitcoin il [potere](ch101-glossary.md#potere) è riposto nelle mani dei [miner](ch101-glossary.md#miner) e dei [commercianti](ch101-glossary.md#commerciante). Tuttavia, questi due poteri non sono "bilanciati" tra di loro, come in una sorta di sistema di [controlli e contrappesi](https://it.wikipedia.org/wiki/Separazione_dei_poteri). Il potere dei miner è [ortogonale](https://en.wikipedia.org/wiki/Orthogonality) a quello dei commercianti. I miner controllano la selezione delle [transazioni](ch101-glossary.md#transazione), i commercianti ne controllano la [validità](ch101-glossary.md#validità) e nessuno dei due può controllare l'altro. Non sorprende, infatti, che nella [descrizione](https://bitcoin.org/bitcoin.pdf) e nell'[implementazione](ch101-glossary.md#implementazione) originali questi ruoli fossero combinati assieme.

Il potere non è la stessa cosa della capacità di influenzare. I commercianti possono influenzare i miner non comprando il servizio da loro offerto. In maniera simile, i miner possono influenzare i commercianti non fornendo loro il servizio. Queste scelte si manifestano come [separazioni](ch101-glossary.md#separazione-split) e [stalli](ch101-glossary.md#stallo). Tuttavia la natura del potere (spesso messa in pratica) è quella di poter ignorare l'influenza. Lo [stato](ch101-glossary.md#stato) detiene il potere; può applicare la [coercizione](ch101-glossary.md#coercizione) e la [cooptazione](ch101-glossary.md#cooptazione-co-option) ignorando al contempo le forze di influenza. I commercianti e i miner _assieme_ hanno il potere di [difendersi](ch016-risk-sharing-principle.md) contro queste aggressioni, ma nessuno dei due può farlo senza il supporto dell'altra entità.

Il bilanciamento del potere in Bitcoin è tra gli *individui* e lo stato. Anche gli stessi stati creano dei sistemi che [provano](https://www.federalreserve.gov/aboutthefed/bios/board/default.htm) a isolare le loro monete dal controllo [politico](ch101-glossary.md#politico). Bitcoin non è differente in tale contesto avendo incorporato l'[assioma di resistenza](ch004-axiom-of-resistance.md). Gli individui possono scegliere di essere sia miner sia commercianti. Con una [distribuzione](ch016-risk-sharing-principle.md) diffusa di queste attività diventa difficile per gli attori statali [censurare](ch101-glossary.md#censura) questo [mercato](ch101-glossary.md#mercato). **L'idea che i miner e i commercianti operino in posizioni contrapposte evidenzia l'incapacità di comprendere il modello di sicurezza di Bitcoin**.

I commercianti acquistano un servizio dai miner e per questa ragione i due soggetti sono coinvolti in uno [scambio](ch101-glossary.md#scambio). I commercianti acquistano dei servizi di mining che sono conformi alle loro [regole](ch101-glossary.md#regola) in cambio di una [commissione](ch101-glossary.md#commissione-di-transazione-fee) soddisfacente. Essi sono liberi di separare la catena e a loro volta i miner sono liberi di non minare affatto o di non selezionare transazioni particolari per qualsiasi ragione essi ritengano opportuna. Lo scambio non è mai un'attività di contrapposizione o di natura asimmetrica, è un'attività volontaria e mutualmente soddisfacente dove tutte le tensioni vengono risolte nel [prezzo](ch101-glossary.md#prezzo).

Questa mancata comprensione del fenomeno porta le persone a credere che il mining possa essere [raggruppato](ch101-glossary.md#raggruppamento-pooling) in maniera centralizzata a patto che i commercianti non operino una validazione [centralizzata](ch101-glossary.md#centralizzazione), cosa che porterebbe l'[economia](ch101-glossary.md#economia) a controllare il comportamento del mining, rendendo il sistema sicuro. Questa convinzione è scorretta ma sfortunatamente le persone stanno traendo questa [conclusione errata](https://www.coindesk.com/uasf-revisited-will-bitcoins-user-revolt-leave-lasting-legacy) a partire dagli eventi recenti. Una [fallacia strettamente collegata](ch073-proof-of-work-fallacy.md) a quest'ultima è la convinzione che un [hard fork](ch101-glossary.md#hard-fork) della [proof of work](ch101-glossary.md#prova-di-lavoro-proof-of-work) da parte dei commercianti possa controllare il comportamento dei miner. 

---

Titolo originale: [Balance of Power Fallacy](https://github.com/libbitcoin/libbitcoin-system/wiki/Balance-of-Power-Fallacy)

[Indice](/README.md)

