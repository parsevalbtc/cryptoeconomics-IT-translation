# Fallacia dello Scarafaggio



Vi è una teoria secondo la quale [l'aggregazione](ch101-glossary.md#aggregazione) non riduce materialmente la sicurezza offerta dalla [condivisione del rischio](ch016-risk-sharing-principle.md), in quanto i [miner](ch101-glossary.md#miner) e [l'economia](ch101-glossary.md#economia) si disperderanno quando necessario, in maniera simile agli scarafaggi che si sparpagliano quando vengono disturbati dalla luce. **La teoria implica, irrazionalmente, che la sicurezza _effettivamente_ esista perché _può_ esistere**. Si tratta essenzialmente di un rifiuto nell'accettare il [Paradosso del Livello di Minaccia](ch033-threat-level-paradox.md), il quale suggerisce che la sicurezza, sottoposta ad una minaccia persistente, evolva nel tempo.

La teoria in questione poggia sulla mutevole fedeltà degli [operatori dei dispositivi di mining](ch101-glossary.md#operatore-di-dispositivo-di-mining) rispetto al loro miner aggregatore. Questa a sua volta è basata sulla [Fallacia del Bilanciamento del Potere](ch042-balance-of-power-fallacy.md) che assume, in maniera scorretta, che siano i miner ad essere la minaccia. Un cambiamento di [_hash power_](ch101-glossary.md#hash-power) da un [centro-di-mining](ch101-glossary.md#centro-di-mining-mine) ad un altro non riduce il [raggruppamento](ch101-glossary.md#raggruppamento-pooling) ed il [rischio ad esso associato](ch039-pooling-pressure-risk.md). Il rischio è che lo [stato](ch101-glossary.md#) [coopti](ch101-glossary.md#cooptazione-co-option) grandi quantità di _hash power_, riducendo sostanzialmente il costo dell'[attacco](ch101-glossary.md#attacco). E' un errore pensare che gli stati non [collaborino](http://www.imf.org/external/index.htm) in difesa del [signoraggio](https://en.wikipedia.org/wiki/Seigniorage).

> Il Fondo Monetario Internazionale è una organizzazione formata da 189 paesi che lavora per favorire la cooperazione monetaria globale...

Per questa ragione non è possibile assumere che tutti i grossi centri di mining possano operare al di fuori del [controllo](ch101-glossary.md#potere) dello stato. Una riduzione del raggruppamento richiede un aumento del numero di miner, specificamente di quelli che sono disponibili ed hanno le capacità per [operare sotto copertura](https://www.theatlantic.com/magazine/archive/2017/09/big-in-venezuela/534177/). Questo richiede che questi operatori soffrano l'incremento di costo associato al loro ridotto raggruppamento. Tuttavia, non ci si può aspettare che le [persone](ch101-glossary.md#persona) lavorino contro i propri stessi interessi finanziari. Affinché la condivisione del rischio aumenti, la pressione finanziaria contro di essa deve cambiare direzione. Assumere il contrario è irrazionale dal punto di vista economico.

La teoria inoltre ignora la [centralizzazione](ch101-glossary.md#centralizzazione) e la [delegazione](ch101-glossary.md#delegazione) economiche. E' un errore assumere che l'economia possa decentralizzarsi rapidamente, e inoltre, sarebbe molto probabilmente infattibile annullare i rapporti di delega in essere nel caso di un attacco da parte dello stato poiché, solitamente, il [controllo dei cambi](https://en.wikipedia.org/wiki/Foreign_exchange_controls) limita i [trasferimenti](ch101-glossary.md#trasferimento).

---

Titolo originale: [Cockroach Fallacy](https://github.com/libbitcoin/libbitcoin-system/wiki/Cockroach-Fallacy)

[Indice](/README.md)
