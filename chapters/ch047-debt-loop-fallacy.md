# Fallacia del _Loop_ del Debito



Vi è una teoria secondo la quale la [moneta](ch005-money-taxonomy.md), in realtà, non esista nel moderno sistema della [valuta](https://it.wikipedia.org/wiki/Valuta) di [stato](ch101-glossary.md#stato) . Al suo posto, ciò che viene definito moneta "fiat" è in realtà un [sostituto monetario](https://wiki.mises.org/wiki/Money_substitutes) (e.g. un titolo per reclamare legalmente della moneta). Un sostituto monetario è un obbligo a redimere la moneta [presa a prestito](ch101-glossary.md#prendere-a-prestito) che il titolo stesso rappresenta, così anche a livello definitorio ciò rappresenta un problema - che sta alla base del termine "loop". La teoria si basa sull'osservazione che lo stato, allo stesso tempo, emette e accetta la valuta, presupponendo un obbligo nel fare ciò, come ad esempio nella cancellazione del [debito](ch101-glossary.md#dare-in-prestito-investire) verso lo stato (e.g. attraverso le tasse). Per questa ragione la pretesa all'emissione è un credito a compensazione di un futuro _settlement_ in termini di tasse, etc. (i.e. moneta presente).

Tuttavia i sostituti monetari sono dei diritti a reclamare un [ammontare definito di moneta](https://wiki.mises.org/wiki/Money_substitutes#Nature), in quanto, altrimenti, non sarebbero fungibili. L'ammontare di un debito d'imposta rappresentato da una banconota da 100$, quantificabile in 100$ di tasse, è definito in termini di sé stesso (i.e. é la fallacia logica del [ragionamento circolare](https://it.wikipedia.org/wiki/Diallele)). Tale ammontare, infatti, è controbilanciato da qualunque cosa lo stato desideri [scambiare](ch101-glossary.md#scambio) per esso. Questo comprende potenzialmente ogni moneta, che include 100 once d'oro o 100 [unità](ch101-glossary.md#unità) di moneta fiat. **La moneta non rappresenta alcun ammontare di un determinato bene, ma rappresenta qualsiasi cosa possa essere scambiata per essa**.

Lo stato non incorre in alcun debito nel dichiarare che accetterà una moneta, sia essa l'oro o moneta fiat. In maniera simile un'attività commerciale che dichiari l'accettazione di una particolare moneta non incorrerà in alcun debito nel fare ciò. Il debito sotteso ad una [moneta rappresentativa](https://en.wikipedia.org/wiki/Representative_money) (una forma di sostituto monetario) come un [certificato d'oro](), è espresso nello scambio dell'oro con il diritto vantato dal possessore del certificato stesso. L'emissione di moneta non cambia questo fatto. Sia lo stato che una attività commerciale possono certamente emettere oro in uno scambio senza che l'oro venga considerato un debito. La moneta fiat di stato gode della [protezione di monopolio](https://it.wikipedia.org/wiki/Contraffazione) sull'emissione, garantendo allo stato un [profitto](https://it.wikipedia.org/wiki/Signoraggio) nel farlo. Ma questo non rileva alla questione se la moneta fiat sia moneta o debito.

Nessuna moneta ha valore intrinseco. La moneta fiat si distingue dalla moneta merce, come l'oro, in base alla presunzione che essa non possieda [valore d'uso](https://en.wikipedia.org/wiki/Use_value). Ma poiché [il valore è soggettivo](https://en.wikipedia.org/wiki/Subjective_theory_of_value), questa non è una distinzione essenziale. In realtà non si tratta neanche di una distinzione reale, in quanto la cartamoneta può essere bruciata per riscaldarsi. Se lo stato minasse, emettesse e accettasse oro o bitcoin, la teoria dovrebbe considerare le unità d'oro e di bitcoin come debito in base agli stessi criteri che vengono applicati alla moneta fiat.

La teoria rappresenta una errata comprensione della natura dei sostituti monetari. Un diritto non può essere un diritto a riscattare sé stesso. In questo scenario, il diritto da riscattare si [finalizzerebbe](https://it.wikipedia.org/wiki/Compensazione_(finanza)) in sé stesso. In altre parole, se 100 $ rappresentano un diritto vantato su 100 $ in valore di qualsiasi cosa, detenere tale diritto porta a soddisfare il diritto stesso. Non sarebbe un diritto sotto nessuna forma, sarebbe una moneta. Per questa ragione la teoria è invalida.

I passaggio da diritti negoziabili alla moneta fiat avviene quando la moneta rappresentativa è abrogata dal suo emittente. Il Dollaro Statunitense venne [monetizzato nel 1934](https://en.wikipedia.org/wiki/Gold_Reserve_Act) quando la possibilità di riscattarlo venne cancellata. Le [persone](ch101-glossary.md#persona) vennero obbligate a scambiare dollari redimibili per dollari irredimibili. Nella misura in cui i dollari precedentemente redimibili rimangono in circolazione, come avviene ancora oggigiorno, essi vengono convertiti quando la [_Federal Reserve_](encountered) entra in loro possesso. Mantenere la dicitura "Federal Reserve Note" su un dollaro irredimibile è anacronistico.

Ogni moneta possiede dei sostituti monetari come conseguenza dell'attività del [dare in prestito](ch046-credit-expansion-fallacy.md). Possiamo classificare quattro ipotetici scenari in cui ricadono i sostituti monetari in termini di regressione del debito, dove ogni passo nella regressione è costituito da un [titolo promissorio](https://it.wikipedia.org/wiki/Cambiale) (n.d.t. una cambiale).

* nessuna regressione (moneta)
* singola regressione (moneta rappresentativa)
* regressione finita (sostituto monetario)
* regressione infinita (moneta impossibile)

Un titolo potrebbe costituire un diritto su un altro tipo di diritto, ma non riferito a sé stesso (i.e. a qualunque cosa possa essere scambiata per esso). In caso contrario, non vi è alcuna regressione reale e ciò che si supponeva essere un diritto _è_ moneta. Questo vale nel caso il diritto reclamabile sia direttamente o indirettamente circolare, come implicato dal termine "_loop_", in quanto il titolo relativo a tale diritto si finalizza in sé stesso. Così il termine "_loop_ del debito" è un altro termine descrittivo del termine "moneta". Esempi di questo includono Oro, Bitcoin ed e l'irredimibile (moderno) Dollaro Statunitense.

Un titolo diretto (singola regressione) contro moneta è la moneta rappresentativa, sebbene questo termine è generalmente riservato per la banconota tangibile che rappresenta la [moneta merce](https://it.wikipedia.org/wiki/Moneta_merce). La banconota _rappresenta_ direttamente la moneta. Il Dollaro Statunitense redimibile era una moneta rappresentativa.

Un titolo indiretto rappresenta ogni progressione finita di diritti su altri diritti. Quando tutti i diritti sono finalizzati, la moneta è nelle mani del suo legittimo [proprietario](ch101-glossary.md#proprietario) ove tutti gli altri diritti sono estinti e ogni diritto circolare è interamente [compensato](https://it.wikipedia.org/wiki/Compensazione). Si noti che se il diritto è totalmente circolare non vi è nulla da finalizzare (i.e. il titolo è moneta).

Una regressione infinita di diritti [non può esistere](https://it.wikipedia.org/wiki/Ogni_tartaruga_poggia_su_un%27altra_tartaruga). Si consideri un ipotetico titolo emesso dal tesoro di stato riscattabile sotto forma di compensazione del debito di imposta dovuto allo stato.

* 1 $ finalizza il debito d'imposta su 10 $ di introiti.
* 10 $ finalizzano il debito d'imposta su 100 $ di introiti.
* 100 $ finalizzano il debito d'imposta su 1000 $ di introiti.
* e così via...

Nonostante il titolo non rappresenti sé stesso, la sua regressione è infinita. Un diritto può essere reclamato a fronte di un numero finito di altri titoli rappresentanti diritti. In ogni caso, ogni strumento di questo genere non è un titolo e può essere scambiato solo come moneta.

---------
Titolo originale: [Debt Loop Fallacy](https://github.com/libbitcoin/libbitcoin-system/wiki/Debt-Loop-Fallacy)

[Indice](/README.md)