# Fallacia dello Spreco di Energia



Esiste una teoria secondo la quale la [_proof-of-work_](ch101-glossary.md#prova-di-lavoro-proof-of-work) (PoW) rappresenti uno spreco di energia. Questo implica che il livello di sicurezza fornito è maggiore del necessario o che lo stesso livello di sicurezza possa essere fornito da un altro tipo di [prova](ch101-glossary.md#prova) esternalizzata ad un minore costo energetico. Una prova di tipo *internalizzato*, specificamente la [_proof-of-stake_](ch101-glossary.md#proof-of-stake) (PoS), rappresenta un altro modello di sicurezza che non è [criptodinamicamente sicuro](ch072-proof-of-stake-fallacy.md) e non viene preso qui in considerazione.

L'[_hash power_](ch101-glossary.md#hash-power) totale è una funzione della [ricompensa](ch101-glossary.md#ricompensa-reward), che è funzione delle [commissioni](ch101-glossary.md#commissione-di-transazione-fee), che a loro volta sono determinate dal [mercato](ch101-glossary.md#mercato) delle [conferme](ch101-glossary.md#conferma). Se una [persona](ch101-glossary.md#persona) considera il corrente _hash power_ insufficiente a proteggere uno [scambio](ch101-glossary.md#scambio) di un certo [valore](ch101-glossary.md#valore) contro la doppia spesa allora il requisito di [profondità](ch101-glossary.md#profondità-depth) richiesto aumenta. Inoltre, come mostrato nella [Proprietà della Soglia di Utilità](ch031-utility-threshold-property.md), le [transazioni](ch101-glossary.md#transazione) con un valore insufficiente anche per avere la sicurezza di una sola conferma, vengono escluse dalla [catena](ch101-glossary.md#catena).

Questi limiti di sicurezza, rispettivamente superiore e inferiore, dipendono dal costo di conferma e sono quindi indipendenti dalla tecnica impiegata dalla prova. **Non vi è alcun livello di sicurezza necessario ma solo una profondità di conferma soggettiva e un'utilità minima**.  

La sicurezza nella conferma aumenta all'aumentare del costo per generare ciascun [blocco](ch101-glossary.md#blocco). La doppia spesa di una transazione richiede che il suo [ramo](ch101-glossary.md#ramo-branch) sia sostituito da un altro avente un maggior costo probabilistico. Così, il costo energetico può essere ridotto solamente spendendo lo stesso costo medio per un dato tempo di conferma, ma con una minore componente di energia.

Il [lavoro](ch101-glossary.md#lavoro) è costituito da differenti forme di costo che includono lavoro, hardware, servizi, terreni, etc. Qualsiasi altra prova di tipo esternalizzato consuma le stesse risorse, sebbene potenzialmente in diverse proporzioni. La questione della riduzione del costo energetico si riduce allo stabilire se una componente energetica del costo della prova può essere sostituita da un'altra risorsa componente allo stesso costo. Tuttavia il costo della risorsa sostitutiva include tutti i suoi costi di produzione che devono necessariamente ricondursi all'energia. La teoria è quindi invalida.

Inoltre, garantire la sicurezza di qualsiasi [moneta](ch101-glossary.md#moneta) rappresenta un costo per i [commercianti](ch101-glossary.md#commerciante). Per questa ragione, il fatto che essa venga usata implica che essa sia preferita rispetto alle alternative. Questo implica che le alternative sono essenzialmente più costose. Poiché tutti i costi si riducono fondamentalmente al consumo di energia, segue che la [moneta](ch005-money-taxonomy.md) in uso è quella maggiormente efficiente dal punto di vista energetico. 

---

Titolo originale: [Energy Waste Fallacy](https://github.com/libbitcoin/libbitcoin-system/wiki/Energy-Waste-Fallacy)

[Indice](/README.md)

