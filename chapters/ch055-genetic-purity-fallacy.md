# Fallacia della Purezza Genetica



Esiste una teoria secondo la quale una [moneta](ch101-glossary.md#moneta) è più forte quando tutta la [validazione](ch101-glossary.md#validazione) venga svolta da una singola [implementazione](ch101-glossary.md#implementazione) comune. Secondo questa teoria, la complessità nell'implementare le [regole di consenso](ch101-glossary.md#regole-di-consenso) implica la possibilità che molteplici implementazioni divergano reciprocamente portando ad una [separazione](ch101-glossary.md#separazione) involontaria della [catena](ch101-glossary.md#catena). La separazione implica una perdita finanziaria per le [persone](ch101-glossary.md#persona) che si trovano sul lato più debole della catena. In aggiunta alla divergenza, una singola implementazione corre il rischio di uno [stallo](ch101-glossary.md#stallo) globale del network. La minaccia di una perdita finanziaria implica una più bassa [utilità](ch101-glossary.md#utilità) e quindi una più bassa sicurezza del sistema.

Basandosi sull'ipotesi di elevata complessità, ciascun aggiornamento "dell'unico e autentico _client_" porta ad avere la stessa probabilità di divergenza. Analogamente, la dipendenza da librerie esterne aggiornate indipendentemente ha lo stesso effetto. In altre parole, _non è possibile che ci sia una sola implementazione per esse_. Nel caso dell'implementazione iniziale di Bitcoin, sia l'[aggiornamento del client](https://github.com/bitcoin/bips/blob/master/bip-0050.mediawiki) che l'[aggiornamento di una dipendenza esterna](https://github.com/bitcoin/bips/blob/master/bip-0066.mediawiki#motivation) hanno portato a separazioni involontarie della catena e ad [una perdita finanziaria consistente](https://cointelegraph.com/news/miners-lost-over-50000-from-the-bitcoin-hardfork-last-weekend). Inoltre, relativamente a questa implementazione sono state [pubblicate senza preavviso](https://www.reddit.com/r/btc/comments/6z827o/chris_jeffrey_jj_discloses_bitcoin_attack_vector/) delle vulnerabilità del [giorno zero](https://it.wikipedia.org/wiki/0-day) che avrebbero potuto portare ad uno stallo globale.

**Una singola implementazione produrrebbe una debolezza direttamente confrontabile con quella delle specie viventi aventi uniformità genetica**. Nel caso di una singola implementazione, sia gli aggiornamenti interni che esterni influenzano l'[economia](ch101-glossary.md#economia) rapidamente e in profondità. L'impatto finanziario di una separazione è quindi più importante di quello causato da una implementazione meno adottata su grande scala. In uno scenario dove dieci implementazioni che supportano ciascuna la stessa frazione di economia, verrebbe messo a rischio al massimo il 10% dell'economia per ogni dato aggiornamento, mentre l'aggiornamento di una singola implementazione adottata universalmente raggiunge il massimo rischio di separazione del 50%. La teoria non è quindi solo invalida ma rappresenta il comportamento esattamente opposto di quanto accadrebbe in realtà.

---

Titolo originale: [Genetic Purity Fallacy](https://github.com/libbitcoin/libbitcoin-system/wiki/Genetic-Purity-Fallacy)

[Indice](/README.md)
