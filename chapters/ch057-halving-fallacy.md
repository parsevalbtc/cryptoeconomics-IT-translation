# Fallacia dell'Halving



Le [regole di consenso](ch101-glossary.md#regole-di-consenso) di Bitcoin danno luogo ad un tasso prevedibile di [inflazione](ch101-glossary.md#inflazione) monetaria. Questo tasso viene ridotto periodicamente in un punto del tempo chiamato [_halving_](ch101-glossary.md#dimezzamento-halving). Ci sono differenti [funzioni a gradino](https://it.wikipedia.org/wiki/Funzione_gradino) in Bitcoin. L'_halving_ avviene ogni 210'000 blocchi del [ramo forte](ch101-glossary.md#ramo-forte-strong-branch), [l'aggiustamento](ch101-glossary.md#aggiustamento) della [difficoltà](ch101-glossary.md#difficoltà) ogni 2016 blocchi del ramo forte e le [organizzazioni](ch101-glossary.md#organizzazione) della [catena](ch101-glossary.md#catena) approssimativamente ogni 10 minuti. I valori numerici che controllano questi intervalli sono arbitrari, ma la discontinuità risulta necessaria in quanto essa è dovuta alla natura discreta degli intervalli richiesti dalla [_proof-of-work_](ch101-glossary.md#prova). Esiste una teoria secondo la quale l'_halving_ crei una barriera finanziaria per i [miner](ch101-glossary.md#miner) che potrebbe portare ad uno [stallo](ch101-glossary.md#stallo) perpetuo. La teoria è basata sull'azione contemporanea di due funzioni a gradino (quella dell'_halving_ e quella della difficoltà) che porterebbero il tempo di una successiva organizzazione ad aumentare sensibilmente a causa della simultanea riduzione dei [profitti](ch101-glossary.md#profitto) dei miner.

La teoria presuppone che l'aggiustamento della difficoltà porti a zero il [profitto economico](https://www.investopedia.com/terms/e/economicprofit.asp) medio dei miner, permettendo solamente alla prima metà dei miner (in ordine di profittabilità) di sopravvivere, riducendo quindi l'attività di [mining](ch101-glossary.md#centro-di-mining-mine) a pochi miner. In altre parole, l'aggiustamento della difficoltà viene considerato una [pressione positiva al raggruppamento](ch039-pooling-pressure-risk.md). Tuttavia, non vi è ragione di credere che l'aggiustamento riduca il profitto di _ogni_ miner a zero. La conseguenza data dell'assunzione precedente provocata dal solo aggiustamento della difficoltà, non sarebbe quella di avere _pochi_ miner, ma di non averne _nessuno_. In realtà, il fenomeno dell'aggiustamento non ha alcuna influenza sulla regolazione del profitto dei miner,  esso controlla solamente il periodo di organizzazione. Senza aggiustamento, il profitto rimarrebbe inalterato mentre il periodo di organizzazione e quindi la [varianza](ch101-glossary.md#varianza) risponderebbero all'[_hash  rate_](ch101-glossary.md#hash-rate) totale. È la [preferenza temporale](https://en.wikipedia.org/wiki/Time_preference) a determinare il [ritorno sul capitale](ch101-glossary.md#interesse) a [mercato](ch101-glossary.md#mercato) e a regolare i profitti dei miner come in qualsiasi altro mercato.

Si consideri il caso in cui non vi sia cambiamento di [prezzo](ch101-glossary.md#prezzo). In questo caso non vi è ragione di attendersi un cambiamento nell'_hash rate_ totale, né di aggiustamenti della difficoltà, e si può concludere che il [centro di mining](ch101-glossary.md#centro-di-mining-mine) medio generi un ritorno sul capitale a mercato. In altre parole, qualsiasi numero di miner indipendenti può competere indefinitamente (ipotizzando l'assenza effettiva di pressioni al raggruppamento).

Si consideri anche che, sia i cambiamenti di prezzio, sia gli aggiustamenti della difficoltà, che le fluttuazioni della [ricompensa](ch101-glossary.md#ricompensa-reward) influenzano la profittabilità del miner alla stessa maniera. Un aggiustamento della difficoltà e/o un _halving_ non sono quindi più importanti per un miner rispetto ad una equivalente fluttuazione di prezzo, e inoltre esibiscono una maggiore prevedibilità.

La teoria prende inoltre in considerazione l'eventualità che la ricompensa possa essere insufficiente per remunerare i miner per il livello di difficoltà subito dopo un _halving_. Per questo motivo essi potrebbero optare per ridurre l'_hash rate_, estendendo quindi i tempi della [conferma](ch101-glossary.md#conferma) finché, le commissioni non siano cresciute, il prezzo aumenti e/o la difficoltà si aggiusti verso il basso. Tuttavia le commissioni ed il prezzo sono determinate su un mercato e possono certamente crescere a qualsiasi livello le [persone](ch101-glossary.md#persona) siano disposte a spendere. 

**Non vi è modo di sapere quali livelli il mercato sosterrà, tuttavia i prezzi continuano ad avere un impatto più grande rispetto a quello degli halving.** I primi due più importanti eventi di _halving_ sono passati senza problemi (n.t.d. così come il terzo). Poiché i prossimi _halving_ daranno luogo all'equivalente di una riduzione esponenzialmente _più piccola_ del prezzo, non vi è ragione di credere che gli eventi futuri saranno più interessanti di quelli passati.

---

Titolo originale: [Halving Fallacy](https://github.com/libbitcoin/libbitcoin-system/wiki/Halving-Fallacy)

[Indice](/README.md)

