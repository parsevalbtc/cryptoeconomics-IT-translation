# Fallacia dell'Accumulo



Esiste una teoria secondo la quale un maggiore livello di [accumulo](ch101-glossary.md#accumulare) in una [moneta](ch101-glossary.md#moneta) produca un maggiore livello di sicurezza. Questa teoria è simile a quella descritta nella [Fallacia del _Dumping_](ch049-dumping-fallacy.md), ma non è necessariamente basata su un evento di [separazione](ch101-glossary.md#separazione-split).

Il supposto beneficio, in termini di sicurezza, dato da un più elevato livello di accumulo deriva dalla teoria secondo la quale un [possessore](ch101-glossary.md#proprietario) possa influenzare la [validazione](ch101-glossary.md#validazione) e possa agire in modo da impedire all'[economia](ch101-glossary.md#economia) di accettare ciò che i possessori stessi, collettivamente, considerano moneta [invalida](ch101-glossary.md#validità). Tuttavia, i possessori non agiscono fino a quando non [scambiano](ch101-glossary.md#scambio) [unità](ch101-glossary.md#unità) per un qualche bene e, in questo caso, è il [commerciante](ch101-glossary.md#commerciante) ad applicare le [regole di consenso](ch101-glossary.md#regole-di-consenso). **La possibilità che i possessori agiscano all'unisono non aumenta questo livello di controllo minimo. La teoria è quindi invalida.**

Un incremento può essere descritto solamente se riferito a qualche livello base. Se una [persona](ch101-glossary.md#persona) è convinta che un più elevato livello di sicurezza derivi da un maggiore accumulo collettivo, la teoria afferma che la persona possa decidere di accumulare più di ciò che altrimenti sarebbe definito ottimale per sé stessa (i.e. il livello base di accumulo di quella persona). Questo modo di agire si configura come un costo individuale a fronte di un presupposto beneficio socializzato. In altre parole, la teoria dipende da un comportamento economicamente irrazionale, anche nel caso in cui il beneficio sia reale in termini di sicurezza, ed è quindi invalida.

La teoria implica che un minor numero di scambi effettuati con la moneta produca una maggiore sicurezza. Ciò è il contrario di quanto avviene in realtà. Come mostrato nel [Modello di Sicurrezza Qualitativo](ch035-qualitative-security-model.md), l'applicazione delle regole di consenso richiede degli scambi continui. Il [prezzo](ch101-glossary.md#prezzo) di un'unità della moneta [sotto forma di un altro bene](ch013-inflation-principle.md) o moneta è arbitrario, ma può salire temporaneamente se gli individui sono indotti a perseguire nella fallacia. Il beneficio di questo aumento va a favore dei proprietari già esistenti. La teoria secondo la quale il prezzo possa solamente salire è collegata ad un errore di tipo [speculativo](ch101-glossary.md#speculare) affrontato nella [Fallacia Lunare](ch065-lunar-fallacy.md). Anche un dimostrabile e perpetuo aumento generale del prezzo non porterebbe a confermare questa teoria, in quanto essa è collegata solamente ad un fenomeno di aumento relativo e temporaneo causato da decisioni finanziarie individuali sub-ottimali. 

---

Titolo originale: [Hoarding Fallacy](https://github.com/libbitcoin/libbitcoin-system/wiki/Hoarding-Fallacy)

[Indice](/README.md)



