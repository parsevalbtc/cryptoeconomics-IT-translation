# Fallacia della Moneta Ideale



E' stata avanzata una [proposta](http://sites.stat.psu.edu/~gjb6/nash/money.pdf) secondo la quale l'esistenza di un "indice di valore" internazionale e non [politico](ch101-glossary.md#politico) (i.e. di tipo obiettivo) porterebbe le [persone](ch101-glossary.md#persona) ad obbligare gli [stati](ch101-glossary.md#stato) ad "agganciare" le loro monete all'indice, eliminando quindi l'[inflazione del prezzo](https://en.wikipedia.org/wiki/Inflation). E' stato anche suggerito che Bitcoin rappresenti questo tipo di indice e che ciò accelererebbe il verificarsi di questo scenario.

Il vantaggio immaginato in questo contesto è rappresentato dalla possibilità di abbandonare certe monete di stato in favore di altre. Si creerebbe uno spostamento dalle monete a più elevata inflazione a quelle a più bassa inflazione basandosi sul confronto con l'indice. Ne consegue che gli stati dovrebbero allineare in misura via via maggiore i loro tassi di inflazione all'indice. Il risultato è che le monete di stato raggiungerebbero "asintoticamente" la condizione di [Moneta Ideale](https://en.wikipedia.org/wiki/Ideal_money) rappresentata dall'indice.

La Moneta Ideale è la moneta di stato avente un tasso di inflazione del prezzo pari a zero:

> ... non esiste un tasso di inflazione ideale che dovrebbe essere selezionato e scelto come obiettivo ma piuttosto il concetto ideale sarebbe quello che contempli necessariamente un tasso nullo di ciò che è chiamato inflazione.
>
> *John F. Nash Jr.: Ideal Money and Asymptotically Ideal Money*

La formulazione della teoria è sia variegata che limitata (la dimostrazione è lasciata al lettore). Tuttavia, il riassunto riportato sopra contiene tutti gli elementi fondamentali. Data la presenza di queste limitazioni può essere utile cominciare l'analisi con assunzioni generose. Assumiamo che esista una moneta che possa esprimere un valore oggettivo (si veda la [teoria soggettiva del valore](https://en.wikipedia.org/wiki/Subjective_theory_of_value)), che Bitcoin sia tale moneta e che le persone siano generalmente in grado di confrontare il valore di Bitcoin con quello della altre più importanti monete di stato. Assumiamo anche che, nonostante l'apparente contraddizione, le persone usino Bitcoin negli [scambi](ch101-glossary.md#scambio) (la fonte dell'indice) _e_ che preferiscano contemporaneamente l'uso delle monete di stato (una premessa necessaria).

Se assumiamo anche che le persone non siano vincolate dalle [leggi sul corso legale](https://en.wikipedia.org/wiki/Legal_tender) e che l'uso di monete tra loro in competizione abbia successo nel forzare gli stati ad "agganciare il valore obiettivo" di Bitcoin, allora il [signoraggio](https://en.wikipedia.org/wiki/Seigniorage) verrebbe eliminato. Tuttavia, come mostrato nella [Proprietà di Stabilità](ch030-stability-property.md), lo scopo della moneta di stato ([fiat](https://en.wikipedia.org/wiki/Fiat_money)) è quello di raccogliere la rendita di signoraggio che è una tassa a tutti gli effetti. Dando per valide le assunzioni riportate sopra, la Moneta Ideale rappresenta il superamento della moneta di stato. **La proposta, quindi, non prende in considerazione la ragione per cui la moneta fiat di stato esista in primo luogo**.

Si riconsiderino ora le assunzioni. La moneta fiat (n.d.t. di stato) necessita dell'esistenza delle leggi sul corso legale e per questa ragione la [Legge di Gresham](https://en.wikipedia.org/wiki/Gresham%27s_law) (descritta per la prima volta da [Nicola d'Oresme](https://it.wikipedia.org/wiki/Nicola_d%27Oresme) nel _De origine, natura, jure et mutationibus monetarum_, circa 1360) governa sempre tale ambito:

> Questi esempi mostrano che, in assenza di leggi efficaci a tutela del corso legale, la Legge di   Gresham funziona al contrario. Se viene data la scelta di quale moneta accettare, le persone transeranno con la moneta che essi ritengono di maggior valore nel lungo termine. Tuttavia, se non viene data loro la possibilità di scegliere e viene loro imposto di accettare tutte le monete, buone o cattive che siano, essi tenderanno a tenere in loro possesso la moneta di maggior valore percepito e spendere la moneta cattiva verso qualcun altro. In breve, in assenza di leggi sul corso legale, il venditore non accetterà altro che moneta di un certo valore (moneta buona), mentre l'esistenza di leggi sul corso legale faranno sì che il compratore offra solo moneta con il più basso valore-merce (moneta cattiva) in quanto il creditore è obbligato ad accettare questa moneta al valore nominale.
> 
> *Wikipedia: Legge di Gresham*

La proposta assume scorrettamente che si applichi la [Legge di Thiers](https://en.wikipedia.org/wiki/Gresham%27s_law#Reverse_of_Gresham's_Law_(Thiers'_Law)). Se ciò fosse vero le persone non userebbero la moneta fiat (di stato). Essa inoltre ignora l'esistenza del [controllo sul cambio in valute estere](https://en.wikipedia.org/wiki/Foreign_exchange_controls), che esiste specificamente per evitare la [fuga di capitali](https://it.wikipedia.org/wiki/Fuga_di_capitali). Tali controlli si acuiscono all'aumentare della fuga di capitali in modo da preservare il gettito fiscale. Infine, questi controlli limitano materialmente il processo di scoperta del prezzo dell'indice stesso, rendendolo meno utile di quanto immaginato dalla proposta.

La proposta non offre alcuna spiegazione razionale su come le persone saranno in grado di spostarsi tra le monete di stato a fronte di tali controlli. Essa assume inoltre che le persone saranno maggiormente in grado di riconoscere la tassa del signoraggio grazie alla presenza dell'indice e alla loro abilità nell'effettuare comparazioni, e che quindi saranno in grado di controllare efficacemente l'appetito dello stato nei confronti di questa tassa. Dato l'utilizzo universale dell'oro come indice obiettivo confrontabile prima dell'evoluzione su scala globale della moneta fiat, non è chiaro come le valute fiat abbiano potuto prendere piede se assumiamo che le persone possano reagire secondo le modalità descritte.

Esiste un'ipotesi secondo la quale il Bitcoin sia un indice obiettivo mentre l'oro non lo sia. Questa considerazione è basata sull'offerta di tipo inflazionario dell'oro al contrario dell'offerta fissa di Bitcoin. Questo fatto, a sua volta, presume che l'inflazione monetaria implichi una moneta instabile mentre una offerta fissa implichi una moneta stabile. Come mostrato nella [Proprietà di Stabilità](ch030-stability-property.md), entrambe le monete sono stabili. L'ipotesi non riesce a riconoscere che il valore, per come indicato dall'indice, è influenzato sia dall'offerta che dalla domanda. La domanda di oro è stabilizzata dall'inflazione e la domanda di Bitcoin è stabilizzata dalle commissioni.

Questa teoria è di conseguenza invalida. O le monete fiat di stato cesseranno di esistere o permetteranno sempre la riscossione della tassa di signoraggio implicata dalla loro esistenza. Gli stati rinunceranno alla tassa solo sotto estrema pressione e, in tal caso, solo per breve tempo. Al limite, la "moneta ideale" sarà Bitcoin e non potrà essere scambiata liberamente con le monete di stato (nel caso esse dovessero rimanere in circolazione). 

---

Titolo originale: [Ideal Money Fallacy](https://github.com/libbitcoin/libbitcoin-system/wiki/Ideal-Money-Fallacy)

[Indice](/README.md)

 



 



