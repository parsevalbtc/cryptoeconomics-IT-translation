# Fallacia della Qualità dell'Inflazione



Esiste una teoria secondo la quale l'[inflazione del prezzo](https://it.wikipedia.org/wiki/Inflazione) causata dal [signoraggio](https://en.wikipedia.org/wiki/Seigniorage) porti alla produzione di beni di "qualità" più bassa e/o meno [durevoli](ch011-depreciation-principle.md). La durabilità è uno dei numerosi tipi di qualità cui una [persona](ch101-glossary.md#persona) può attribuire [valore](ch101-glossary.md#valore) confrontando un bene con un altro. **La teoria dà necessariamente per scontato che il valore sia oggettivo contraddicendo quindi la teoria soggettiva del valore**. Per questa ragione la teoria non è valida.

Non esiste infatti una relazione verificabile tra il numero di [unità](ch101-glossary.md#ch005-money-taxonomy.md) di una [moneta](ch005-money-taxonomy.md) richieste per scambiare un bene e le qualità di un bene che una persona possa preferire. Una maggiore ricchezza (che dipende dalla percezione individuale, in quanto il valore è [soggettivo](https://en.wikipedia.org/wiki/Subjective_theory_of_value)) implica una più bassa [preferenza temporale](ch085-time-preference-fallacy.md), come previsto dalla [teoria dell'utilità marginale](https://en.wikipedia.org/wiki/Marginal_utility). Tuttavia, anche ipotizzando un'errata percezione di un aumento di ricchezza, la più bassa preferenza temporale non implica una preferenza per beni di "qualità" più bassa. Essa implica solamente una maggiore inclinazione a [dare in prestito](ch101-glossary.md#dare-in-prestito---investire) una più grande porzione del proprio capitale. [Rothbard](https://en.wikipedia.org/wiki/Murray_Rothbard) commette questo "sottile" errore in [Cosa ha fatto il Governo ai nostri Soldi](https://mises.org/library/what-has-government-done-our-money/html/p/81), un errore che continua ad essere perpetuato.

> La qualità del lavoro diminuirà a causa dell'inflazione per una ragione più sottile: le persone si appassioneranno agli schemi di "arricchimento facile", apparentemente comprendendoli come caratteristici del periodo di prezzi sempre crescenti, e spesso disprezzando l'onesto sforzo (n.d.t. impiegato nel lavoro).
>
> *Murray Rothbard: Cosa ha fatto il Governo ai nostri Soldi*

Si presume, e ciò viene fatto sicuramente anche da Rothbard, che le persone preferiscano _sempre_ diventare ricche prima che più tardi, come implicato dall'assioma della preferenza temporale. E, come mostrato nell'[ipotesi di Fisher](https://en.wikipedia.org/wiki/Fisher_hypothesis), nella misura in cui l'inflazione di prezzo è predicibile, questa viene compensata nel [tasso di interesse reale](https://en.wikipedia.org/wiki/Real_interest_rate). Nella misura in cui essa non sia predicibile la congettura di Rothbard non può essere applicata.

Il signoraggio è una tassa che rende le persone più povere. Essere poveri _aumenta_ la preferenza temporale, l'effetto opposto rispetto a quello descritto dalla teoria. Tutte le tasse - per come è strutturato il loro reale funzionamento e obiettivo - trasferiscono, senza consenso, la proprietà di alcune persone ad altre persone. Come Rothbard stesso, approfondisce nel suo più rigoroso [_Man, Economy and State_](https://mises.org/library/man-economy-and-state-power-and-market/html/ppp/1393), la struttura di una tassa è economicamente irrilevante.

> Per tutte queste ragioni, l'obiettivo di uniformità della tassazione è impossibile da raggiungere. Non è semplicemente difficile da ottenere in pratica; è concettualmente impossibile e auto-contraddittorio.
> 
> *Murray Rothbard: Man Economy and State*

Di conseguenza non può essere mostrato che il signoraggio stesso renda le persone più povere di altri tipi di tasse alle quali potrebbe presumibilmente sostituirsi. Solamente un incremento netto della tassazione porta ad una riduzione della ricchezza.

---

Titolo originale: [Inflationary Quality Fallacy](https://github.com/libbitcoin/libbitcoin-system/wiki/Inflationary-Quality-Fallacy)

[Indice](/README.md)

