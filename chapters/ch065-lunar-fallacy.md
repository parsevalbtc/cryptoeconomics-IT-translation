# Fallacia Lunare



Vi è una teoria secondo la quale l'[accumulare](ch101-glossary.md#ch101-glossary.md#) bitcoin garantisca un [profitto](ch101-glossary.md#profitto) perpetuo (n.d.t. _to the moon!_). La teoria è basata sulle seguenti leggi economiche.

* Una moneta è meglio di due monete ([Legge di Metcalfe](https://en.wikipedia.org/wiki/Metcalfe%27s_law)).
* La moneta migliore scaccia le altre monete ([Legge di Thiers](https://en.wikipedia.org/wiki/Gresham%27s_law#Reverse_of_Gresham's_Law_(Thiers'_Law))).
* Con un'[offerta](ch101-glossary.md#offerta) fissa, il [prezzo](ch101-glossary.md#prezzo) cresce con la domanda ([Legge della Domanda e dell'Offerta](https://it.wikipedia.org/wiki/Domanda_e_offerta)).
* L'incremento potenziale della domanda è illimitato (lo [scambio](ch101-glossary.md#scambio) è un fenomeno a somma positiva).

L'accumulo è un fenomeno di natura puramente [speculativa](ch101-glossary.md#speculare), con tutti i ritorni che costituiscono un profitto o una [perdita](ch101-glossary.md#perdita). La moneta non viene [data in prestito](ch101-glossary.md#sdare-in-prestito---investire) ad una controparte in cambio di un [interesse](ch101-glossary.md#interesse) e in questo modo è sempre disponibile per uno [scambio](ch101-glossary.md#scambio-di-unità), un beneficio che va a compensare l'interesse a cui si è rinunciato.

Un corollario della teoria afferma che non è necessario alcun investimento nella produzione per ricavare un profitto da essa. L'impiego di capitale è necessario in ogni forma di produzione. I prestatori (investitori) guadagnano interesse in cambio del tempo passato senza detenere il capitale nella loro disponibilità. **La produzione è la fonte dello scambio commerciale e di conseguenza tutte le attività economiche derivano dall'investimento.** Un accumulo è definito dall'assenza di consumo impiegato nella produzione. Se tutte le persone accumulassero il loro capitale non ci sarebbe nulla da scambiare e di conseguenza non ci sarebbe alcuna domanda per la moneta. 

Sembra che tale teoria sia irrazionale poiché supporta l'idea che Bitcoin sia in realtà la [Magica Moneta di Internet](https://medium.com/@paulbars/magic-internet-money-how-a-reddit-ad-made-bitcoin-hit-1000-and-inspired-south-parks-art-b414ec7a5598). Quando una teoria porta ad una contraddizione, tale teoria è fallace. Una [moneta di mercato ad offerta fissa](ch005-money-taxonomy.md) può aumentare il suo potere d'acquisto solo attraverso:

1. la crescita economica - che crea maggiore domanda di utilizzo della moneta negli scambi
2. la monetizzazione - dovuta al trasferimento di domanda da un'altra moneta


Tuttavia, la crescita economica rappresenta strettamente il risultato dell'investimento. La crescita è [necessariamente](ch011-depreciation-principle.md) minore del tasso di ritorno sull'investimento (interesse), e un accumulo totale non rappresenta alcun investimento. E, naturalmente, la monetizzazione ha un limite. Infine, la teoria non riconosce la [proprietà di stabilità](ch030-stability-property.md) di Bitcoin. Per queste ragioni la teoria non è valida.

---

Titolo originale: [Lunar Fallacy](https://github.com/libbitcoin/libbitcoin-system/wiki/Lunar-Fallacy)

[Indice](/README.md)

