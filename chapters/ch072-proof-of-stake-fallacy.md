# Fallacia della Proof of Stake



La sicurezza della [conferma](ch101-glossary.md#conferma) richiede che una [persona](ch101-glossary.md#persona) abbia l'autorità per ordinare le [transazioni](ch101-glossary.md#transazione). Bitcoin assegna periodicamente questa autorità al miner che produce la più grande [prova](ch101-glossary.md#prova) di [lavoro](ch101-glossary.md#lavoro) (_proof-of-work_). Tutte le forme di lavoro si riducono [necessariamente](ch070-proof-of-memory-fallacy.md) al [consumo di energia](ch053-energy-waste-fallacy.md). E' [fondamentale](ch028-censorship-resistance-property.md) che questo tipo di prova sia indipendente dalla storia della [catena](ch101-glossary.md#catena). Possiamo riferirci ad essa come ad una prova "esterna".

Ogni altra fonte di autorità deputata all'ordinamento è, di conseguenza, dipendente dalla storia della catena; a quest'ultima possiamo riferirci come ad una prova "interna". Esiste una teoria secondo la quale la [_proof-of-stake_](ch101-glossary.md#proof-of-stake) (PoS) costituisca un'alternativa comparabile alla [_proof-of-work_](ch101-glossary.md#prova) (PoW) in termini di sicurezza della conferma. E' vero che sia la PoS che la PoW delegano il controllo dell'ordinamento delle transazioni ad una persona che ha il controllo sul più grande quantitativo di una certa forma di capitale.

La distinzione tra le due prove è basata sull'impiego del capitale sottostante. La PoW esclude il capitale che non può essere convertito in lavoro, mentre la PoS esclude tutto il capitale che non può portare all'acquisizione di [unità](ch101-glossary.md#unità) della [moneta](ch101-glossary.md#moneta). Tale differenza ha una conseguenza essenziale per la sicurezza.

Nel [Principio degli Altri Mezzi](ch014-other-means-principle.md) viene mostrato come la resistenza alla [censura](ch101-glossary.md#censura) dipenda dalle persone che pagano i miner per sopraffare il [potere](ch101-glossary.md#potere) del censore. **Vincere la censura non è possibile in un sistema PoS, in quanto il censore ha acquisito una partecipazione (stake) maggioritaria e non può essere deposto**. Per questa ragione i sistemi PoS non sono resistenti alla censura e la teoria è quindi invalida.

---

Titolo originale: [Proof of Stake Fallacy](https://github.com/libbitcoin/libbitcoin-system/wiki/Proof-of-Stake-Fallacy)

[Indice](/README.md)

