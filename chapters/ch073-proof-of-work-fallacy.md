# Fallacia della Proof of Work



I [commercianti](ch101-glossary.md#commerciante) acquistano servizi di [mining](ch101-glossary.md#centro-di-mining-mine) che soddisfano le loro [regole](ch101-glossary.md#regole-di-consenso) per una [commissione](ch101-glossary.md#commissione-di-transazione-fee) soddisfacente. Esiste una teoria secondo la quale i servizi di mining siano entità subordinate in questo [scambio](ch101-glossary.md#scambio). Questa subordinazione è talvolta descritta come "asimmetria" o "regola degli utenti". Questa teoria porta le persone a credere che il mining possa essere fortemente [raggruppato](ch101-glossary.md#raggruppamento-pooling) a condizione che i commercianti non siano [centralizzati](ch101-glossary.md#centralizzazione) poiché, in questo caso, sarebbe l'[economia](ch101-glossary.md#raggruppamento-pooling) a controllare il comportamento del mining, rendendo il sistema sicuro. La conseguenza di questa teoria invalida è quella di soprassedere completamente sull'insicurezza generata dal raggruppamento.

I [miner](ch101-glossary.md#miner) controllano la selezione delle [transazioni](ch101-glossary.md#transazione), mentre i commercianti controllano la proprietà offerta nello [scambio](ch101-glossary.md#scambio-di-unità). Se una parte dell'economia è insoddisfatta con la selezione operata dai miner, essa può offrire in vendita la sua proprietà utilizzando una [moneta](ch101-glossary.md#moneta) [separata](ch101-glossary.md#separazione-split) avente diversa [regola](ch101-glossary.md#regola) di [lavoro](ch101-glossary.md#lavoro) che rende obsoleti tutti i [dispositivi di mining](ch101-glossary.md#dispositivo-di-mining-grind). Ciò viene tipicamente descritto come un [_hard fork_](ch101-glossary.md#hard-fork) della [_proof-of-work_](ch101-glossary.md#prova-di-lavoro-proof-of-work).

Secondo questa teoria i miner incorrerebbero in una perdita catastrofica dovuta all'impossibilità di recuperare l'investimento di capitale impiegato in hardware altamente specializzato. L'_hard fork_ potrebbe includere un [aggiustamento](ch101-glossary.md#aggiustamento) della [difficoltà](ch101-glossary.md#difficoltà) che permetterebbe la prosecuzione dell'attività di [conferma](ch101-glossary.md#conferma) nonostante il calo significativo dell'[_hash rate_](ch101-glossary.md#hash-rate). Grazie alla difficoltà più bassa e alla presunta mancanza di hardware specializzato, un numero maggiore di individui sarebbero in grado di unirsi all'attività di mining. Questo introdurrebbe nuovi miner nel settore e ridurrebbe l'aggregazione.

È stato affermato che l'abilità da parte dell'economia di imporre una perdita di capitale sui partner commerciali sia una asimmetria unica nel suo genere se confrontata con altri [mercati](ch101-glossary.md#mercato). Ad esempio, una comunità di acquirenti di mele non può semplicemente "distruggere" i frutteti di tutti i suoi fornitori. **La teoria non riconosce che non vi è alcuna asimmetria in uno scambio commerciale**. Se tutti gli acquirenti di mele decidono di non comprare più mele dai frutteti esistenti significa che essi hanno certamente questo potere. 

Analogamente, i frutteti hanno la possibilità di non vendere. Il [prezzo](ch101-glossary.md#prezzo) rappresenta la continua risoluzione di questa tensione. Questa è la stessa esatta dinamica che ha luogo in ogni mercato.

**La teoria, inoltre, non riconosce la mancanza di identità.** Essa assume che la perdita di capitale causerà l'uscita dall'attività degli attuali miner "cattivi" e l'entrata di nuovi miner "buoni". Questa è un'assunzione insostenibile. Non vi è alcuna ragione di credere che i miner attuali usciranno dall'attività o che i nuovi miner non prenderanno le stesse decisioni dei precedenti dato che sono impegnati nello stesso tipo di attività, tutto ciò ammettendo sia anche solo possibile discernere tra gli uni e gli altri. Almeno nello scenario della vendita di mele un individuo sa da chi sta comprando le mele e può quindi discriminarlo, ciò non è possibile in Bitcoin.

**La teoria, inoltre, non tiene conto dell'economia del mining**. Vi è infatti un [vantaggio di prossimità](ch036-proximity-premium-flaw.md) che permette ai miner con maggiore [hash power](ch101-glossary.md#hash-power) di ottenere ritorni sul capitale più elevati. I miner più grandi sono quindi più profittevoli dei piccoli miner. Quindi i primi saranno maggiormente capitalizzati rispetto ai loro concorrenti più piccoli. Al momento del cambiamento della regola di consenso i miner che rimarranno saranno quelli che potranno permettersi di sostituire i dispositivi e che saranno quelli di maggiore dimensione.

È irrazionale assumere che tutti i miner cessino semplicemente l'attività. Ci aspetteremmo che tutti i coltivatori di mele vengano rimpiazzati da nuovi coltivatori? Nel mining non sono forse l'esperienza, la disponibilità di strutture, i contratti energetici, i processi, la disponibilità di [macchinari](ch101-glossary.md#macchina) generici i vantaggi più importanti sui nuovi entranti? I miner esistenti hanno un vantaggio intrinseco su coloro che dovrebbero presumibilmente rimpiazzarli. Questo significa che hanno maggiore accesso al capitale. Così, i miner più grandi non solo finirebbero per avere meno competizione, ma tutti i miner rimanenti avrebbero un vantaggio su qualsiasi nuovo miner.

**La teoria, inoltre, non riconosce che i commercianti necessitano del mining**. Il mining non verrebbe rimpiazzato attraverso la separazione poiché esso manterrebbe un completo controllo della selezione delle transazioni. Se ad esempio i miner "cattivi" fossero gli [stati](ch101-glossary.md#stato) che stanno conducendo un [attacco](ch101-glossary.md#attacco) contro la moneta, sia lo stesso stato che i miner [cooptati](ch101-glossary.md#cooptazione-co-option) continuerebbero la loro azione distruttiva ad un costo energetico più basso. Poiché gli altri miner fallirebbero a causa di quella che è, a tutti gli effetti, una tassa del 100%, il costo energetico dell'attaccante continuerebbe a scendere. I servizi di mining che sono "buoni" per i commercianti non possono essere prodotti per mezzo di una separazione.

**Infine, la teoria non sa riconoscere le conseguenze di tipo assicurativo**. Sulla base della precedente perdita di capitale sofferta da tutti i miner di una data moneta, tutti i miner futuri della moneta sostitutiva si assicurerebbero contro la possibilità di un simile evento in futuro. Si potrebbero assicurare in autonomia, ma l'incremento di costo sarebbe inevitabile. Questo ridurrebbe l'_hash rate_ a parità di commissione finché la possibilità di un tale evento non venisse ritenuta trascurabile. Così l'economia riduce la sua stessa sicurezza alla doppia spesa e si ritrova con gli stessi miner e maggiore raggruppamento. Ciò rappresenta una riduzione della sicurezza su due livelli, senza alcun beneficio.

---

Titolo originale: [Proof of Work Fallacy](https://github.com/libbitcoin/libbitcoin-system/wiki/Proof-of-Work-Fallacy)

[Indice](/README.md)

 



