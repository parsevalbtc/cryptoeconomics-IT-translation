# Fallacia dell'Espansione Separata del Credito



Esiste una teoria secondo la quale l'incremento delle [unità](ch101-glossary.md#unità) monetarie derivante da un evento di [separazione](ch101-glossary.md#separazione-split) o dalla creazione di una nuova [moneta](ch101-glossary.md#moneta), crei del credito. Questo è un errore che presumibilmente trae origine dall'assunzione che l'[espansione del credito](ch046-credit-expansion-fallacy.md) guidata dall'espansione monetaria dello [stato](ch101-glossary.md#stato) sia una forza di [mercato](ch101-glossary.md#mercato). Questa assunzione non tiene conto del fatto che una [moneta](ch005-money-taxonomy.md) di mercato non può dare luogo a [signoraggio](https://it.wikipedia.org/wiki/Signoraggio).

Il signoraggio è una tassa. Le [unità](ch101-glossary.md#unità) monetarie create non rappresentano nuovo capitale ma, al contrario, rappresentano una diluizione delle unità esistenti da parte dello stato che trasferisce la proprietà del capitale che esse rappresentano al sovrano. Quando questo capitale è messo in opera al fine di sussidiare l'attività di [prestito](ch101-glossary.md#dare-in-prestito---investire) da parte del cartello [bancario di stato](ch025-state-banking-principle.md), poiché sotto forma di moneta a sconto e di assicurazione, il costo del capitale per i clienti della banca viene ridotto.

**L'espansione del credito sotto questa accezione non è semplicemente il risultato della riserva frazionaria come forza di mercato. E' la conseguenza dell'azione dello stato che favorisce i debitori alle spese dei risparmiatori**. In un libero mercato bancario, le banche sono semplicemente dei fondi di [investimento](ch101-glossary.md#dare-in-prestito---investire). Gli investitori ottengono in media un ritorno a mercato sul capitale investito e sono soggetti al relativo grado di rischio. In un sistema bancario di stato il rischio, e quindi il capitale, sono riorganizzati in funzione di obiettivi politici.

L'espansione del credito del mercato libero manifesta un aumento di capitale dato in prestito che si contrappone al suo [accumulo](ch101-glossary.md#accumulare). Un aumento della quantità di credito è conseguenza di una ridotta [preferenza temporale](https://en.wikipedia.org/wiki/Time_preference) e ciò porta a ridurre il costo del capitale. E' impossibile mostrare che un evento di separazione o la creazione di una nuova moneta (o in generale qualsiasi altra cosa) riduca la preferenza temporale. Per questa ragione è un errore assumere che queste forme di creazione di moneta incrementino la disponibilità di capitale o riducano il suo costo.

---------
Titolo originale: [Split Credit Expansion Fallacy](https://github.com/libbitcoin/libbitcoin-system/wiki/Split-Credit-Expansion-Fallacy)

[Indice](/README.md)