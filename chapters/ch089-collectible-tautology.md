# Tautologia dell'Oggetto da Collezione



Nel tentativo di applicare il [Teorema di Regressione](ch074-regression-fallacy.md) a Bitcoin si potrebbe postulare che Bitcoin abbia cominciato con l'essere un "oggetto da collezione", destando interesse tra i teorici dei sistemi monetari. L'oggetto da collezione avrebbe ottenuto un [valore d'uso](https://en.wikipedia.org/wiki/Use_value) originale dovuto alle loro preferenze personali. E' stato quindi [barattato](https://it.wikipedia.org/wiki/Baratto) in forza del suo [valore](ch101-glossary.md#valore) d'uso, diventando quindi un [mezzo di scambio](https://en.wikipedia.org/wiki/Medium_of_exchange) basato sul ricordo del suo valore emerso dal baratto.

Ciò appare coerente con il [teorema](https://mises.org/library/human-action-0/html/pp/778), che afferma che ogni moneta _debba_ trarre origine da una [commodity](https://it.wikipedia.org/wiki/Commodity) che ottiene dapprima valore dal baratto e successivamente valore di [scambio](ch101-glossary.md#scambio-di-unità) monetario. Tuttavia, se il valore di una commodity può derivare dal potenziale valore come moneta allora il teorema è una [tautologia](https://it.wikipedia.org/wiki/Tautologia) che implica niente di più che la moneta è moneta.

> Ora, il teorema di regressione si prefigge di interpretare la prima apparizione di una domanda di moneta per un bene che prima è stato esclusivamente domandato per necessità industriali, in quanto influenzato dal valore di scambio a lui attribuito in quel momento sulla base del solo servizio non monetario.
>
> *Ludwig von Mises: L'Azione Umana*

Il postulato si avvantaggia della comune ambiguità che esiste sulla parola "commodity", a dispetto dell'esplicito riferimento al valore d'uso "industriale" presente nel teorema stesso. **Se qualsiasi cosa può essere definita una commodity allora il Teorema di Regressione implicherebbe, al contrario della sua formulazione, che ogni cosa può essere moneta**.

> In economia una commodity è un bene economico o un servizio che possiede piena o sostanziale fungibilità: che significa che il mercato tratta ogni entità del bene come equivalente o quasi equivalente indipendentemente da chi lo abbia prodotto. [...]
>
> La maggior parte delle commodity sono materiali grezzi, risorse base, prodotti agricoli, prodotti da estrazione come il minerale ferroso, lo zucchero, o i cereali come il riso e l'orzo. Le commodity possono anche essere prodotti di massa non specializzati come materiali chimici e memorie per computer.
>
> *Wikipedia: Commodity*

Il Teorema di Regressione usa la parola "commodity" per distinguere la moneta da qualcosa senza valore d'uso originale. Se con questo si intende che _ogni cosa_ possa essere una commodity, ciò rappresenta una tautologia, o altrimenti tale postulato è un'errata rappresentazione del teorema.

---

Titolo originale: [Collectible Tautology](https://github.com/libbitcoin/libbitcoin-system/wiki/Collectible-Tautology)

[Indice](/README.md)

