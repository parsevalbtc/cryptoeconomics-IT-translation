# Stime di Prezzo



La [capitalizzazione](ch101-glossary.md#capitalizzazione) potenziale e di conseguenza il [prezzo](ch101-glossary.md#prezzo) [unitario](ch101-glossary.md#unità) di Bitcoin possono essere stimati in numerosi modi. Un approccio comune è quello di immaginare che Bitcoin sostituisca [tutta la moneta di stato](https://www.fool.com/investing/2017/05/25/could-the-price-of-bitcoin-go-to-1-million.aspx) o anche il [prodotto lordo mondiale](https://en.wikipedia.org/wiki/Gross_world_product). Altri approcci che fanno uso di [modelli del prezzo passato](https://medium.com/@100trillionUSD/modeling-bitcoins-value-with-scarcity-91fa0fc03e25) per prevedere il prezzo futuro sono [economicamente irrazionali](ch083-stock-to-flow-fallacy.md) e non vengono qui ulteriormente esplorati. L'ipotesi di trattare Bitcoin come la [moneta di riserva](ch017-reservation-priciple.md) globale viene scartata per le ragioni discusse ne la [Fallacia della Moneta di Riserva](ch077-reserve-currency-fallacy.md). Gli effetti dell'accumulo speculativo sui prezzi non vengono considerati poiché la teoria [catallattica](https://en.wikipedia.org/wiki/Catallactics) dimostra che la speculazione non   determina i prezzi.

Dato che Bitcoin è [moneta](ch005-money-taxonomy.md) e non [credito](ch101-glossary.md#dare-in-prestito---investire), l'approccio "della moneta" rappresenta l'assunzione di partenza più razionale. Tuttavia senza una chiara comprensione della fondamentale distinzione tra moneta e credito questo approccio, nella pratica, è spesso viziato. Come mostrato ne la [Fallacia dell'Espansione del Credito](ch046-credit-expansion-fallacy.md), Bitcoin non può limitare l'espansione del credito. Se esso potesse (ipoteticamente) eliminare l'espansione del credito non vi sarebbe alcuna produzione di sorta ed esso non varrebbe nulla. La più ragionevole ipotesi iniziale che include l'espansione del credito è quella per cui Bitcoin viene riservato allo stesso livello delle altre monete. Il tasso di espansione del credito è guidato dalla sola [preferenza temporale](ch085-time-preference-fallacy.md) degli individui, così questa rappresenta una assunzione coerente con la prassi storica.

Prendiamo in considerazione 5 possibili scelte di "moneta" che Bitcoin può sostituire:

* Moneta tangibile.
* Base monetaria (M0).
* Credito bancario (M3 - M0).
* Tutto il credito (bancario, debito, capitale societario).
* Prodotto lordo totale.

Usare solamente la moneta tangibile (la "liquidità in contante") è un approccio irrazionale. La moneta considerata come equivalente monetario della moneta tangibile deve essere inclusa allo stesso modo, in quanto fa parte della stessa offerta. Le [banche centrali](https://it.wikipedia.org/wiki/Banca_centrale), quando richiesto, stampano e coniano moneta tangibile sulla base di "obblighi" da rispettare, e tutto il credito viene espanso su questa base monetaria. Questo concetto viene affrontato ne il [Principio del Sistema Bancario di Stato](ch025-state-banking-principle.md). Utilizzare il credito è allo stesso modo un approccio irrazionale, in quanto Bitcoin non è una forma di credito. Essendo moneta esso viene utilizzato per [fare _settlement_](https://it.wikipedia.org/wiki/Regolamento_(finanza)) delle obbligazioni creditizie. Questo concetto è affrontato ne la [Fallacia del Loop del Debito](ch047-debt-loop-fallacy.md). Quindi, l'utilizzo di una combinazione di moneta e credito (ad esempio [M1, M2 o M3](https://en.wikipedia.org/wiki/Money_supply#United_States), poiché esse includono M0) è irrazionale per lo stesso tipo di ragionamento. L'impiego del prodotto lordo totale è ingiustificabile in maniera simile, Poiché esso non è né una forma di moneta né una forma di credito.

Tuttavia, ai soli fini del confronto, procediamo a stimare ciascuna delle cinque ipotesi riportate sopra. I valori di base impiegati nella seguente tabella sono in Dollari Statunitensi e presi  dal capitolo della [Fallacia dell'Espansione del Credito](ch046-credit-expansion-fallacy.md). A loro volta, questi valori sono stati incrementati sulla base di una stima della [dimensione relativa](https://seekingalpha.com/article/4202768-u-s-of-world-stock-market-cap-tops-40-again) dell'economia mondiale rapportata alla capitalizzazione del mercato azionario. Il mercato statunitense è approssimativamente pari al 40% del mercato mondiale. Di conseguenza questi valori sono incrementati rispetto agli Stati Uniti di un fattore 1/40%. Questo approccio favorisce la semplicità sull'accuratezza in quanto l'obiettivo della discussione è quello di dimostrare un metodo razionale di stima. Il quantitativo di Bitcoin stimato è pari a 18'952'500 di cui il 95% è stato minato (~ 10 anni nel futuro) e il 5% è stato perso (e.g. le chiavi private perdute di Satoshi).

Le valutazioni sono basate sul 2019 sebbene l'[inflazione](ch101-glossary.md#) di Bitcoin sia quella del 2029. Ciò implica che, basandosi sull'assunzione di crescita economica e di [inflazione monetaria](https://en.wikipedia.org/wiki/Monetary_inflation) del Dollaro Statunitense, i valori dovrebbero essere più elevati. L'ultima ipotesi può essere eliminata considerando una proiezione costante del valore del dollaro del 2019. Assumendo un tasso reale annuo di [crescita economica](https://en.wikipedia.org/wiki/Economic_growth) del 2% composto su 10 anni, i valori al 2029 vengono incrementati del ~22%.

| Sostituto          | Dimensione  (2019)    | USD/BTC (2029) |
| ------------------ | --------------------- | -------------- |
| Moneta tangibile   | 4'347'460'000'000 $   | 279'852 $      |
| **Base monetaria** | 8'187'102'500'000 $   | 527'016 $      |
| Credito bancario   | 36'018'735'000'000 $  | 2'318'578 $    |
| Tutto il credito   | 236'812'492'891'206 $ | 15'243'965 $   |
| Prodotto lordo     | 80'270'000'000'000 $  | 5'167'097 $    |

La stima di prezzo per la sostituzione della base monetaria globale è pari a 527'016 $ per bitcoin. La determinazione del [valore attuale netto]() richiede una stima del costo del capitale. Usando un valore conservativo del tasso di [interesse](ch101-glossary.md#interesse) pari al 7.2% è [implicato](https://it.wikipedia.org/wiki/Regola_del_72) un costo opportunità della speculazione del 100% (n.d.t. raddoppio) in circa 10 anni di tempo, che equivarrebbe  ad un valore presente di circa 263'508 $ per bitcoin.

Consideriamo ora la prima assunzione, relativa alla sostituzione di tutta la moneta. Bitcoin [non offre protezione](ch022-permissionless-principle.md) contro il divieto del suo uso negli [scambi](ch101-glossary.md#scambio) da parte dello stato. Assumendo che lo stato mantenga i suoi poteri di [signoraggio](https://it.wikipedia.org/wiki/Signoraggio) e [censura](ch101-glossary.md#censura) possiamo procedere moltiplicando il valore della prima assunzione per la frazione del mercato nero globale, che è [stimata](https://voxeu.org/index.php?q=node/7964) essere dell'ordine del ~28% del mercato globale. La stima riguardante la base monetaria include _tutte_ le attività del mercato denominate nella moneta (la stima del credito non le include tutte). Con una sostituzione del 100% di tutti gli scambi del mercato nero il prezzo è pari a 73'782 $ per bitcoin.

Tuttavia anche ipotizzando che tutte le monete di stato vengano esclusivamente usate nel mercato legale, non è possibile assumere che l'attività del mercato nero sia denominata al 100% in Bitcoin. Non vi è una base chiara per stimare questa proporzione, ma il prezzo di mercato del 2019 pari a circa ~10'000 $ implica una proiezione di adozione nel mercato nero al 2029 pari al ~7.4%

Questa stima non considera la [Proprietà di Stabilità](ch030-stability-property.md) di Bitcoin. E' inoltre possibile che per gli scambi in Bitcoin venga imposto l'utilizzo di [sostituti monetari](ch026-substitution-principle.md) prima che l'adozione futura attualmente prevista possa essere raggiunta.

---

Titolo originale: [Price Estimation](https://github.com/libbitcoin/libbitcoin-system/wiki/Price-Estimation)

[Indice](/README.md)

