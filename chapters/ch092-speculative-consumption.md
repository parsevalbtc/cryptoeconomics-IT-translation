# Consumo Speculativo



La [catallattica](https://en.wikipedia.org/wiki/Catallactics) definisce due categorie d'uso del capitale, consumo e produzione. I prodotti vengono prodotti e consumati. La produzione, ovvero la creazione di prodotti, richiede tempo e di conseguenza capitale risparmiato (sotto forma di investimento). Il consumo richiede anch'esso del tempo e di conseguenza necessita di capitale risparmiato (sotto forma di accumulo).

L'energia umana può essere spesa nel [tempo libero o nel lavoro](https://mises.org/library/man-economy-and-state-power-and-market/html/p/926), dove la svalutazione dell'energia umana immagazzinata rappresenta un fattore (un costo) di produzione. In ogni caso la conversione di questa [energia potenziale](https://it.wikipedia.org/wiki/Energia_potenziale) in [lavoro](https://en.wikipedia.org/wiki/Potential_energy#Work_and_potential_energy) rappresenta un consumo di capitale immagazzinato. Il lavoro può produrre del cibo e una [persona](ch101-glossary.md#persona) può mangiarlo immediatamente. Si tratta di una forma di [economia di assoluta sussistenza](https://it.wikipedia.org/wiki/Economia_di_sussistenza), dove l'unico risparmio è rappresentato da energia potenziale immagazzinata nel corpo di un individuo. Il prodotto del lavoro, del tempo e dei [fattori naturali](https://mises.org/library/man-economy-and-state-power-and-market/html/p/939) viene continuamente consumato o nella produzione (e.g. raccogliendo mirtilli) o nel tempo libero (e.g. dormendo). Ci si riferisce a questo paradigma come ad una vita "dalla mano alla bocca". La proprietà risparmiata in questo processo è il corpo della persona. Un bambino comincia a vivere grazie all'"energia potenziale" donata dalla sua madre.

Il risparmio è quindi la sola fonte sia della produzione che del tempo libero. Sorge quindi spontanea la domanda, a che cosa viene applicato il risparmio? Anche nel caso del cibo che è stato digerito, la domanda rimane. Il capitale impiegato nella produzione viene scambiato per la titolarità di ciò che alla fine viene prodotto. Questa titolarità di un bene futuro è chiamata un "risparmio-investimento" (o semplicemente "investimento"). Il capitale non impiegato nella produzione è chiamato "risparmio-accumulo" (o semplicemente "accumulo"). Il risparmio è la somma del capitale accumulato _ed_ investito di un individuo. Il processo che porta ad impiegare il capitale accumulato nell'investimento o nel tempo libero è chiamato ["disaccumulo"](https://mises.org/library/man-economy-and-state-power-and-market/html/p/992).

> Dopo aver venduto i suoi servizi, egli acquisisce il proprio denaro guadagnato dalla produzione e quindi lo aggiunge alla propria riserva di denaro. Egli, quindi, alloca questo guadagno tra consumo e risparmio-investimento, assumendo che non avvenga accumulo e disaccumulo.
>
> *Murray Rothbard: Man, Economy and State*

La catallattica concerne l'_azione_ umana e rifiuta esplicitamente l'analisi dei _pensieri_ umani. I pensieri sono soggettivi ma espressi oggettivamente solo in un'azione di [scambio](ch101-glossary.md#scambio). Questo principio è incorporato nella [teoria del valore soggettivo](https://en.wikipedia.org/wiki/Subjective_theory_of_value). Come fattore necessario sia alla produzione che al tempo libero si _assume_ che il tempo abbia valore oggettivo. Non vi è alcuna espressione del fatto che i risparmi di un individuo debbano essere usati nella produzione o nel tempo libero finché essi non vengono disaccumulati. Una persona potrebbe preferire di impiegare i risparmi nella produzione, ma mentre sta dormendo essa li consuma sotto forma di tempo libero. In maniera analoga un individuo potrebbe preferire il consumo di mele ma scambiare effettivamente una mela per un'arancia. L'unica espressione oggettiva di una preferenza è rappresentata dallo scambio e ciò include anche il consumo del risparmio nella produzione o nel tempo libero. Quando non viene impiegato nella produzione il capitale accumulato è chiamato "improduttivo" allo stesso modo di una persona che non è impegnata nella produzione.

L'accumulo è una conseguenza necessaria dell'incertezza. All'aumentare dell'incertezza le persone tendono ad incrementare il loro livello di accumulo a discapito del tempo libero o della produzione. Questo permette al capitale da essi accumulato di essere impiegato in entrambe le attività nel futuro. Tuttavia, il capitale improduttivo subisce un costo del tempo. Il tempo possiede oggettivamente del valore. L'opportunità di usare il capitale nella produzione è stata scambiato contro un'aumentata certezza. Questo è il [costo opportunità](https://en.wikipedia.org/wiki/Opportunity_cost) della certezza, una spesa. Sia gli usi produttivi che quelli improduttivi del capitale danno luogo allo scambio di opportunità per certezza.  Ci si riferisce all'accumulo come alla "liquidità", ed essa risulta necessaria solamente per il fatto che esiste l'[incertezza](https://mises.org/wire/problem-hoarding).

Come mostrato nella [Relazione del Risparmio](ch091-saving-relation.md), il rapporto tra risparmi accumulati e quelli investiti è un'espressione della [preferenza temporale](ch085-time-preference-fallacy.md) dell'individuo. Come per tutte le valutazioni quella della certezza rispetto al costo opportunità è soggettiva. Benché il tempo abbia valore oggettivo (i.e. avere più tempo vale di più di averne meno) tale valore rimane relativo e soggettivo. Tuttavia, come per tutte le valutazioni, la conseguenza di ciò è la comparsa di un [prezzo](ch101-glossary.md#prezzo) oggettivo per il capitale nel tempo, espresso nello [scambio](ch101-glossary.md#ch101-glossary.md#scambio-di-unità) e chiamato tasso di [interesse](ch101-glossary.md#interesse). L'interesse rappresenta sia il ritorno sul capitale che il costo del capitale. Il costo opportunità è la perdita di un guadagno produttivo, misurato dal tasso di interesse, che deriva dall'accumulo di capitale.

Un accumulo rappresenta la valutazione soggettiva che esso valga di più rispetto al suo costo opportunità nel corso di quel periodo di tempo. Questo fatto è chiamato "speculazione". Essa è l'espressione della preferenza di possedere un bene rispetto a quella di separarsi da esso, ove il costo è misurato dal mancato interesse. L'opportunità di investire l'accumulo nel tempo in cui esso è stato trattenuto è persa per sempre. In altre parole, l'atto di non investire capitale rappresenta il consumo del capitale. Con tutto il capitale tenuto in accumulo non ha luogo la produzione di nuovo capitale e, alla fine, il capitale verrebbe consumato per intero.

Il modo in cui questa speculazione sia "giustificata" non è rilevante ai fini della distinzione, in quanto il valore è soggettivo. Tuttavia, un certo livello di accumulo risulta necessario poiché vi è sempre incertezza (i.e. del futuro). Una preferenza per il capitale nel presente, che si contrappone a quella nel futuro, è sempre espressa attraverso un accumulo. Una persona può certamente accumulare ad un livello che sia superiore rispetto alla liquidità richiesta per compensare l'incertezza. Ad esempio, una persona potrebbe accumulare per il valore dato dal divertimento dei [giochi di sorte](https://it.wikipedia.org/wiki/Giochi_di_sorte). In questo caso il costo opportunità è dato dalla spesa per il divertimento. Una persona potrebbe anche accumulare per [attendere il giusto momento per una vendita](https://en.wikipedia.org/wiki/Market_timing) (_market timing_). In questo caso il costo opportunità viene chiamato _cash drag_. Non importa che una persona abbia anticipato un guadagno o che lo realizzi, l'accumulo rappresenta necessariamente una spesa - perché il tempo ha valore.

Tuttavia, la preferenza temporale viene talvolta erroneamente interpretata come una relazione tra consumo e risparmio. Questo fatto viene spesso vagamente descritto come un "consumo differito" o una "gratificazione posticipata". Tuttavia, come è stato mostrato, l'accumulo è una forma di consumo. Il consumo non è stato differito; la gratificazione non è stata posticipata. Compensare l'incertezza rappresenta una gratificazione (la serenità), il divertimento è una gratificazione (un'attività di svago), il guadagno potenziale basato su una vendita effettuata nel giusto momento è una gratificazione (anticipazione di un prezzo migliore). Tutte queste situazioni consumano capitale. La distinzione introdotta dal concetto della preferenza temporale sta nello scambio di capitale nel tempo in cambio di interesse. Una speculazione non dà luogo ad uno scambio simile.

Tutte le proprietà di una persona (i risparmi) vengono accumulati o investiti. L'accumulo erode il valore della proprietà nel tempo. Le macchine si usurano, il cibo viene convertito in energia, i mobili si deteriorano, il capitale perde valore. Il denaro non è differente, esso declina in valore a causa sia del [costo di mantenimento](https://en.wikipedia.org/wiki/Cost_of_carry) (_cost of carry_) che del costo opportunità. Il [valore attuale](https://it.wikipedia.org/wiki/Valore_attuale) della moneta viene sempre scontato rispetto al suo valore futuro. Ciò viene descritto come il "valore temporale del denaro". Poiché si effettuerà una spesa di valore futuro, l'accumulo di denaro si sta in realtà svalutando di una quantità pari alla quantità di sconto applicata a tutto il periodo dell'accumulo.

Come mostrato nel [Principio di Svalutazione](ch011-depreciation-principle.md), acquistare dei beni non rappresenta un consumo. Non vi è mai alcun consumo reale ad eccezione di quello che avviene quando la proprietà si svaluta. Per questa ragione, non c'è distinzione tra il posticipare il consumo di beni o acquistarli subito. Si tratta solamente di uno scambio di un tipo di proprietà con un altro, entrambi soggetti a svalutazione. La preferenza temporale non rappresenta una distinzione tra consumo e risparmio, è una distinzione tra accumulo ed investimento.

L'iniziativa imprenditoriale comporta necessariamente speculazione ed investimento. L'impiego di capitale è richiesto per la produzione e l'imprenditore sta speculando sul prezzo di ciò che verrà prodotto. Questa speculazione su un bene futuro rappresenta infatti l'inevitabile effetto collaterale di produrre dei prodotti senza prezzo già stabilito. L'iniziativa imprenditoriale è quindi una "produzione speculativa" mentre la svalutazione di un bene presente è un "consumo speculativo". Poiché ogni stima di prezzo futura è soggetta ad errore, ogni investimento è, in qualche misura, di tipo imprenditoriale. L'investimento rappresenta la produzione speculativa e l'accumulo rappresenta il consumo speculativo. Ciò risulta evidente dal fatto che se tutto il capitale venisse accumulato non ci sarebbe produzione.

La discussione affrontata sopra pone una distinzione tra l'uso produttivo e consuntivo del capitale dal punto di vista di un singolo individuo. Ai fini di una trattazione più semplice abbiamo discusso solamente il consumo relativo al tempo libero (i.e. dell'accumulo del consumatore) evitando di analizzare il consumo produttivo (i.e. l'accumulo del produttore). Mentre un singolo individuo può essere sia consumatore che produttore, un produttore deve anche consumare nella produzione. Poiché il termine diventa sovraccarico di significato, è più semplice pensare all'investimento di una persona come all'investimento nell'attività di produzione di un'altra persona.

L'_obiettivo_ di una persona è il tempo libero mentre quello di un'attività imprenditoriale è la produzione. Entrambi gli scopi sono consuntivi per natura, tuttavia, il consumo espresso nel contesto di una attività imprenditoriale è riservato alla produzione, non al tempo libero. Come avviene per ogni persona, un'attività imprenditoriale deve determinare il suo rapporto tra accumulo ed investimento basato sulla preferenza temporale. L'investimento di una attività imprenditoriale non può essere nella sua stessa produzione, così come quello di una persona non può essere nel suo stesso tempo libero in quanto entrambi sarebbero circolari. Un'attività imprenditoriale acquisisce asset e li svaluta nel tempo. Benché ci si riferisca informalmente a questi ultimi come a degli investimenti, un'attività imprenditoriale non paga a sé stessa un interesse. Questi asset rappresentano capitale accumulato nel processo di consumo con il fine della produzione. Il capitale rimanente è investito in altre attività, come ad esempio fondi di investimento o conti correnti bancari con interesse. Poiché ogni persona accumula una [frazione](ch056-full-reserve-fallacy.md) del suo capitale ed investe il rimanente, il [credito](ch082-split-credit-expansion-fallacy.md) si espande sulla [moneta](ch005-money-taxonomy.md) in funzione della preferenza temporale.

L'idea che una persona sia contemporaneamente un consumatore ed un produttore solleva un quesito sulla classificazione del lavoro. Benché tutte le persone debbano necessariamente consumare, molte sono anche produttori. Una persona impiegata in un lavoro stipendiato è un produttore. Un [impiegato](https://it.wikipedia.org/wiki/Salaryman) investe capitale nella sua persona (e.g. istruzione, reputazione, cibo) ed investe del tempo senza disporre del suo capitale umano quando la sua persona non gode del tempo libero. Gli stipendi e i benefici associati rappresentano il ritorno sull'investimento. A causa della competizione nell'ambito lavorativo, questi ritorni vanno alla ricerca dell'opportuno livello di interesse in base al loro "valore" a mercato durante la vita lavorativa.

La speculazione è una conseguenza necessaria dell'errore che, a sua volta, è intrinseco sia al consumo che all'investimento. Accumulare è un'azione consuntiva mentre investire è un'azione produttiva. Il concetto economico della preferenza temporale è specificamente la distinzione tra l'accumulo e l'investimento. Ciò risulta evidente nella relazione tra preferenza temporale ed interesse economico. **Una più alta proporzione di accumulo rispetto all'investimento riflette una più elevata preferenza temporale ed implica una minore produzione**.

---

Titolo originale: [Speculative Consumption](https://github.com/libbitcoin/libbitcoin-system/wiki/Speculative-Consumption)

[Indice](/README.md)

