# L'Inappropriata Denominazione dello _Spam_



Il termine [_spam_](https://en.wikipedia.org/wiki/History_of_email_spam), nella sua accezione informatica, si riferiva originariamente al _cross-posting_ su rete _Usenet_ e più tardi è diventato sinonimo dell'invio di email indesiderate. Benché non esista una chiara distinzione tra email desiderate e indesiderate, i messaggi portano con sé un'identità, non sono fungibili e non comportano alcun tipo di pagamento per essere processati dal destinatario. In confronto, le transazioni Bitcoin sono [necessariamente anonime](ch016-risk-sharing-principle.md), fungibili e includono un pagamento per essere processate.

Benché il processo di identificazione dello _spam_ sia un processo soggettivo, esso è un'attività necessaria in quanto non è previsto alcun pagamento per il processamento del messaggio. Questo processo è facilitato dall'identità e della mancanza di fungibilità. Al contrario, in forza degli obiettivi di anonimità e fungibilità non è possibile verificare la legittimità di una [transazione](ch101-glossary.md#transazione) e, grazie al pagamento, non vi è alcuna necessità di effettuare tale verifica. In altre parole, **tutte le transazioni valide sono egualmente legittime**, e questo non rende i nodi soggetti al [_denial of service_](ch101-glossary.md#denial-of-service). Un nome appropriato per una transazione con [commissione](ch101-glossary.md#commissione-di-transazione-fee) bassa è "transazione con commissione bassa".

L'invio di un elevato volume di transazioni ridondanti è un tipico problema di _denial of service_, che è indipendente dalle _fee_ di transazione e che può essere messo in atto da qualunque [persona](ch101-glossary.md#persona), non solo da colui che effettua la [spesa](ch101-glossary.md#spesa). Transazioni non ridondanti, che incorporano delle spese in conflitto tra loro, non rappresentano un rischio di _denial of service_ in quanto esse vengono o rigettate come invalide o accettate grazie ad un sufficiente incremento delle commissioni.

---

Titolo originale: [Spam Misnomer](https://github.com/libbitcoin/libbitcoin-system/wiki/Spam-Misnomer)

[Indice](/README.md)

