 # Il Dilemma dello Speculatore in caso di Separazione



In seguito ad una [separazione](ch101-glossary.md#separazione-split), un [possessore](ch101-glossary.md#proprietario) della [moneta](ch101-glossary.md#moneta) originale si trova davanti alla scelta di tenere o vendere le [unità](ch101-glossary.md#unità) della [catena](ch101-glossary.md#catena) originale o di quella che si è separata.

Come discusso ne la [Fallacia del Dumping](ch049-dumping-fallacy.md) non vi è modo di influenzare l'esistenza di una catena o dell'altra [scambiando](ch101-glossary.md#scambio-di-unità) o [accumulando](ch101-glossary.md#accumulare) unità di una delle due. Di conseguenza, andremo a valutare questa scelta come una questione legata strettamente al modo con cui massimizzare il valore della proprietà esistente a seguito di una separazione.

Data una certa posizione prima della separazione, un proprietario è affetto dall'aumento di costo di conversione delle unità e dalla [_replay protection_](ch076-replay-protection-fallacy.md) quando applicabile. Questi rappresentano degli inevitabili costi di [scambio](ch101-glossary.md#scambio) nel futuro che riducono il [valore attuale netto](https://it.wikipedia.org/wiki/Valore_attuale_netto) delle unità. Tuttavia questi fattori non rispondono al quesito.

Le considerazioni rimanenti sono basate sull'_assunzione_ che le monete in forma combinata aumenteranno di [prezzo](ch101-glossary.md#prezzo) nell'intervallo di tempo considerato.

Sotto le ipotesi formulate per il [Principio di Consolidamento](ch020-consolidation-principle.md) due monete simili saranno destinate a consolidarsi riducendo a zero il valore di una delle due nel tempo. Se una persona è in grado di sapere quale delle due subirà questa sorte, è un'azione razionale vendere questa moneta in favore dell'altra. Tuttavia, poiché è altrettanto plausibile _non_ sapere quale moneta sopravviverà, vi è la possibilità che, vendendo la moneta che avrà successo per quella destinata al fallimento, si sacrifichi _per intero_ il valore delle unità originarie. Senza conoscenza del futuro, vendere tutto o una parte di una moneta per l'altra porta ad incrementare il profitto potenziale proporzionalmente ad un livello di rischio più elevato. Per questa ragione è razionale allo stesso modo accumulare entrambe le monete, cosa che preserva le assunzioni ritenute valide prima della separazione.

In conclusione dovrebbe essere sottolineato che entrambe le catene potrebbero fallire qualora il valore si spostasse su una catena indipendente, su una commodity o su una moneta di [stato](ch101-glossary.md#stato). Questo capitolo si propone solamente di fornire un quadro di decisione razionale basato su assunzioni che tuttavia potrebbero non verificarsi.

---------
Titolo originale: [Split Speculator Dilemma](https://github.com/libbitcoin/libbitcoin-system/wiki/Split-Speculator-Dilemma)

[Indice](/README.md)

