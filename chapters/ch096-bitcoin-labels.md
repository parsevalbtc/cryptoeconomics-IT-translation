# Etichette di Bitcoin



Fin dal suo concepimento, Bitcoin [si è sottratto ad una chiara definizione](http://gavinandresen.ninja/a-definition-of-bitcoin). Questa è una conseguenza dell'uso massiccio che viene fatto di questo termine. Il termine venne coniato da Satoshi in [Bitcoin: Un Sistema di Moneta Elettronica Peer-to-Peer](https://bitcoin.org/bitcoin.pdf) come un'etichetta indicante i suoi concetti essenziali. Più tardi il termine venne anche impiegato per definire il prototipo della sua implementazione, una [catena](ch101-glossary.md#catena) (una storia) delle [transazioni](ch101-glossary.md#transazione) [confermate](ch101-glossary.md#conferma), un insieme di [regole di consenso](ch101-glossary.md#regole-di-consenso) che pongono dei vincoli alla catena, un aggregato di [unità](ch101-glossary.md#unità) della [moneta](ch101-glossary.md#moneta), una comunità di [persone](ch101-glossary.md#persona) legate tra di loro in maniera indistinta.

Nonostante esista un solo insieme di concetti, ciascuno degli altri contesti contiene al suo interno un numero pressoché illimitato di possibili variazioni che sono coerenti con essi. Vi sono numerose implementazioni (del prototipo e di tipo differente), le regole di consenso sono state modificate (nel prototipo o in altre implementazioni), la storia varia in maniera dinamica e arbitraria (anche il [blocco genesi](ch101-glossary.md#blocco-genesi) implementato nel prototipo sarebbe potuto essere differente senza alcuna conseguenza) e ciascuna moneta manifesta un insieme indipendente di unità ed è supportata dal proprio gruppo di sostenitori.

Per queste ragioni Bitcoin viene usato qui come un'etichetta dei [Principi della Criptodinamica](ch027-cryptodynamic-principles.md). Alle implementazione ci si riferisce attraverso il nome dei loro [marchi](ch097-brand-arrogation.md) come "[Bitcoin Core](https://bitcoin.org/en/bitcoin-core)" o "[Libbitcoin](https://libbitcoin.info/)"; alle catene ci si riferisce attraverso il simbolo di trading usato comunemente, come ad esempio "BTC" e "LTC"; alle regole di consenso di una data catena ci si riferisce utilizzando lo stesso contesto del simbolo di trading, come ad esempio "le regole di consenso di LTC"; ad un'unità della moneta ci si riferisce utilizzando il simbolo di trading in lettere minuscole, come ad esempio in "btc" o "ltc" (cosa che rappresenta un miglioramento rispetto all'ambigua convenzione di usare "bitcoin" per riferirsi ad unità di "BTC"); alle comunità ci si riferisce sia come "_community_ Bitcoin" (in generale) sia come "_community_ BTC" (nello specifico).

Nonostante i [massimalisti](ch099-maximalism-definition.md) possano rigettare l'uso del termine "Bitcoin" come etichetta concettuale, associandolo invece ad una storia, **il termine venne coniato in relazione ad un insieme di principi e continua ad applicarsi ad essi.** Inoltre, esistono molteplici istanze di catene indipendenti che sono coerenti con questi principi rendendo l'etichetta basata sulla storia una scelta ambigua. A causa di questa ambiguità le persone hanno naturalmente adottato la convenzione di riferirsi alle storie in maniera univoca attraverso i simboli di trading.

---

Titolo originale: [Etichette di Bitcoin](https://github.com/libbitcoin/libbitcoin-system/wiki/Bitcoin-Labels)

[Indice](/README.md)

